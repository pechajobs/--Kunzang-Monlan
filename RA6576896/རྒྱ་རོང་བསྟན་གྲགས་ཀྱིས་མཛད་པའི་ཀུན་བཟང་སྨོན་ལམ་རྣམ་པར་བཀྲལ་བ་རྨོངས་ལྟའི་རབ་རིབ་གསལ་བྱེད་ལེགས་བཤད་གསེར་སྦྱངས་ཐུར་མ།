༄༅།།ཀུན་བཟང་སྨོན་ལམ་རྣམ་པར་བཀྲལ་བ་རྨོངས་ལྟའི་རབ་རིབ་གསལ་བྱེད་ལེགས་བཤད་གསེར་སྦྱངས་ཐུར་མ་ཞེས་བྱ་བ་བཞུགས་སོ།། ↩️ 
  
༄༅།། ན་མོ་ས་མནྟ་བྷ་ཏྲ་ཡ།↩️  ཆོས་སྐུ་ཀུན་བཟང་དག་ཆེན་གཉིས་ལྡན་ཐུགས།།↩️  ལོངས་སྐུ་ཀུན་བཟང་ལྔ་ལྡན་ངེས་པའི་གསུང་།།↩️  སྤྲུལ་སྐུ་ཀུན་བཟང་དཔེ་མེད་དྲང་སྲོང་སྐུ།།↩️  སྐུ་གསུམ་ཡོངས་རྫོགས་ཤཱཀྱ་སེང་གེར་འདུད།།↩️  དེ་ལ་འདིར་དབྱིངས་རིག་དབྱེར་མེད་ཀུན་བཟང་རྫོགས་པ་ཆེན་པོའི་ཟག་མེད་ཀྱི་ཡེ་ཤེས་དང་འགལ་བ་སྤོངས་ཞིང་མཐུན་པ་སྒྲུབ་པའི་སྨོན་ལམ་སྟོབས་པོ་ཆེ་འདི་ལ་སྤྱི་དོན་ཆིངས་གསུམ་སྟེ།↩️  གཞི་ལམ་འབྲས་གསུམ་མདོར་བསྡུས་ཏེ་བསྟན་པ།↩️  སོ་སོར་རྒྱས་པར་བཤད་པ།↩️  སྨོན་ལམ་གདབ་ཚུལ་ཕན་ཡོན་བཅས་པས་མཇུག་བསྡུ་བའོ།↩️  

དང་པོ་ནི།↩️  ཧོ་སྣང་སྲིད་སོགས་རྐང་པ་དྲུག་སྟེ།↩️   ཀུན་མཁྱེན་རོང་ཟོམ་ཀྱི་བཞེད་པར།↩️  ཧོ་ནི་ཧ་མི་ཤིགས་པ་སྟེ་འོད་གསལ་ཆེན་པོའི་ཡེ་ཤེས། ཨ་ཨུ་ཚོགས་པ་ཨོ་སྟེ། ཨ་སྐྱེ་མེད་སྤྲོས་བྲལ་གྱི་དབྱིངས། ཨུ་འདུས་པ་སྟེ་དབྱིངས་ཡེ་དབྱེར་མེད་འདུས་པ་ལས་བདེ་ཆེན་ཐུགས་རྗེ་ཆེན་པོའི་ངང་གིས་འབྱུང་བའོ། སྣང་སྲིད་ཅེས་པ་དོན་དུ་མ་ལ་སྦྱོར་དུ་ཡོད་མོད།↩️ སྐབས་འདིར་འབྲེལ་བ་སྲིད་པ་ཡོད་པ་དང་མི་སྲིད་པ་མེད་པར་བཟློག་པའི་དབང་དུ་བྱས་ན།↩️  གང་གང་ཡོད་ཙམ་ན་རྫོགས་སངས་རྒྱས་ཀྱིས་མངོན་གྱུར་བསྐལ་དོན་དུ་མ་སོང་བར་མཁྱེན་ཏེ།↩️  འཇུག་པ་ལས། རྣམ་ཀུན་མཁྱེན་པའི་ཡེ་ཤེས་ནི། མངོན་གསུམ་ཅེས་བྱའི་མཚན་ཉིད་དོ།↩️  གསུངས་པ་ལྟར་ཡིན་ཀྱང་། གཞན་སྐྱེ་འཕགས་ཐམས་ཅད་ལ་བསྐལ་དོན་གསུམ་དུ་མ་གྱུར་བར་དབང་ཤེས་དྲུག་ལ་མངོན་སུམ་སྣང་བ་དང་། ཤེས་བྱར་མི་སྲིད་པ་མིན་ཀྱང་། གནས་ཀྱི་བསྐལ་པ་ཞིང་ཁམས་རྒྱང་ཆད་པ་གཞན་དང་། དུས་ཀྱི་བསྐལ་བ་སྔོན་གྱི་ཚེ་ཪབས་ལྟ་བུ།↩️  མཚན་ཉིད་ཀྱིས་བསྐལ་བ་མདུན་ན་ལྐོག་གྱུར་དྲི་ཟ་ལྟ་བུ་རྣམས་མི་མངོན་ཀྱང་ཡོད་པས་སྲིད་པ་སྟེ་སྤྱིར་བཏང་དུ་གྱུར་བ་སྣང་སྲིད་ཀྱི་ཆོས་དང་།↩️  མ་རིག་འཁོར་བ།↩️  རིག་པ་མྱང་འདས་ཏེ་དམིགས་བསལ་དུ་གྱུར་བ་འཁོར་འདས་ཀྱི་མཚན་ཉིད་འཛིན་པའི་ཆོས་དེ་ཇི་སྙེད་ཡོད་པ་རྣམས་ཅུང་ཟད་ཀྱང་མ་ལུས་པ་ཐམས་ཀུན་གཏན་ལ་དབབ་བྱའོ།↩️  གཞི་ལམ་འབྲས་གསུམ་གྱི་ཚུལ་དུ་ཇི་ལྟར་གཏན་ལ་དབབ་ཚུལ་ནི།↩️  འཁོར་འདས་གཉིས་འབྱུང་བའི་གཞི་ནི་གཅིག་ཡིན་ཏེ།↩️  རིག་པ་བདེ་གཤེགས་སྙིང་པོ་མཐའ་དང་མཐའ་བྲལ་ལས་འདས་པ་གང་དུ་ཡང་དམིགས་སུ་མེད་པའོ།↩️ དེ་ཡང་བསྐྱེད་བྱ་བསྐྱེད་བྱེད་ཀྱི་རྒྱུ་འབྲས་དབང་དུ་བྱས་ན། སྙིང་པོ་དེ་ཉིད་མཐའ་ལས་འདས་པས་མྱང་འདས་ཉེར་ལེན་ནམ་གཞི་དང་། མཐའ་མེད་ལ་མི་གནས་པས་འཁོར་བའི་ཉེར་ལེན་ནམ་གཞི་ཡིན་པའི་ཕྱིར་ན།↩️  ལང་ཀར་གཤེགས་པ་ལས། སེམས་ཀྱི་རང་བཞིན་འོད་གསལ་བ། དེ་བཞིན་གཤེགས་པའི་སྙིང་པོ་དགེ།↩️  སེམས་ཅན་ཀུན་གྱི་ཉེར་ལེན་ཡིན། མཐའ་དང་མཐའ་མེད་སྤངས་པའོ། ཞེས་གསུངས་སོ།↩️  ལམ་ནི་གཉིས་ཏེ།↩️  སོ་སོར་རྟོགས་པའི་ཤེས་རབ་ལྷན་ཅིག་བྱེད་རྐྱེན་དུ་ཤར་བ་མྱང་འདས་ཐོབ་བྱེད་ཀྱི་ལམ་དང་།↩️  མ་ཤར་བ་འཁོར་བར་འཁྱམས་བྱེད་ཀྱི་ལམ་མོད།↩️  འབྲས་བུ་ཡང་གཉིས་ཏེ་ཞི་བ་དང་སྲིད་པའོ།↩️  འོ་ན་གཞི་གཅིག་ལམ་གཉིས་འབྱུང་བ་ཅི་ཞེ་ན།↩️  སོ་སོར་རྟོགས་པའི་ཤེས་རབ་པའི་སྔོས། སེམས་ཉིད་ཐུགས་རྗེ་ཀུན་ཁྱབ་སྙིང་རྗེར་གནས་པ། རང་བཞིན་ཡང་དག་པའི་ཡེ་ཤེས་འོད་གསལ་བ་ངོ་བོ་སྤྲོས་བྲལ་ཉིད་ལྗེན་ཅེས་དུ་སེམས་ཀྱི་ཀློང་ན་ཉམས་སུ་རྟོག་མེད་རང་རིག་གི་ཆོ་འཕྲུལ་དུ་མྱོང་བར་སྣང་འདས་ལམ་སྟེ།↩️  རིག་པའི་དབང་ཕྱག་གིས།↩️  འཚེ་བ་མེད་དང་ཡང་དག་དོན།། ངོ་བོ་ཉིད་ལ་ཕྱིར་ལོག་གིས།། འབད་དུ་ཟིན་ཀྱང་མི་བཟློག་སྟེ། བློ་ནི་དེ་ཕྱོགས་འཛིན་ཕྱིར་རོ། ། ཞེས་སོ།↩️  མཐར་གཉེན་པོ་ཤེས་རབ་སྤང་བྱ་སེམས་ཀྱི་བློ་གཉིས་ཀ་མཉམ་དུ་ཟད་དེ་ཡེ་ཤེས་རྐྱང་བ་གཟུང་འཛིན་ཐ་དད་དང་ཐ་མི་དད་ཀྱི་མྱོང་ཆ་བྲལ་པར་གྱུར་བ་མྱང་འདས་འབྲས་བུ་སྟེ།↩️  མདོ་ལས།↩️  ཤིང་གཉིས་དྲུད་པ་ལས་ནི་མེ་འབྱུང་སྟེ།། མེ་བྱུང་བས་ནི་དེ་ཉིད་བསྲེགས་པ་ལྟར།↩️  དེ་བཞིན་ཤེས་རབ་དབང་པོ་སྐྱེས་པས་ཀྱང་། སོ་སོར་རྟོགས་པ་དེ་ཉིད་བསྲེགས་པར་བྱེད། ཅེས་གསུངས་སོ།།↩️  ཆོས་ཉིད་ལ་དམིགས་པའི་ཤེས་རབ་དང་བྲལ་བ་མ་རིག་པའི་ཆོ་འཕྲུལ་འཁོར་བའིན་ལམ་ལས་ཉོན་དང་འབྲས་བུ་སྡུག་བསྔལ་དུ་སྨིན་ནོ།↩️  དེ་ལས་ཆོས་འཕྲུལ་ལམ་འཁྲུལ་འཁོར་ཅེས་པ་དོན་གཅིག་ཅིང་ནུས་སྟོབས་ལ་འཇུག་གོ བཤད་མ་ཐག་པའི་རིམ་པ་ནི།↩️  སྡུད་པ་ལས།↩️  སེམས་ཅན་ཐ་མ་འབྲིང་དང་མྱོང་གྱུར་ཇི་སྙེད་པ།། དེ་དག་ཐམས་ཅད་ཤེས་རབ་ཕ་རོལ་ཕྱིན་ལས་བྱུང་།↩️  རྐྱེན་རྣམས་ཚོགས་ན་ཡེ་ཤེས་འཁྲུལ་འཁོར་རབ་ཏུ་འབྱུང་། ཤེས་རབ་ཕ་རོལ་ཕྱིན་ལ་ཟད་མེད་འཕེལ་བ་མེད། ཅེས་གསུངས་སོ།↩️  གཏན་ལ་ཕབས་པའི་དོན་སྨོན་ལམ་དུ་འདེབས་ཚུལ་ནི།↩️  ཀུན་ཏུ་བཟང་པོའི་སྨོན་ལམ་གྱི་ཚུལ་གྱིས་གདབ་པ་སྟེ།↩️  དེ་ལ་ཀུན་ཏུ་བཟང་པོ་ནི།↩️  ཆོས་སྐུའི་མཚན་ཡིན་ཏེ། པཎ་ཆེན་བི་མས། མི་གནས་ཆོས་དབྱིངས་བཞུགས་པ་ན། ཀུན་ཏུ་བཟང་པོ་ཞེས་བརྗོད་དོ། ཅེས་སོ།↩️  ཆོས་སྐུ་ལས་མ་གཡོས་བཞིན་དུ་གཟུགས་སྐུ་གཉིས་འབྱུང་བས་ན། དེ་གཉིས་ལའང་ཀུན་ཏུ་བཟང་པོ་ཞེས་གསུངས་ཏེ།↩️  རྒྱུད་བླ་མ་ལས།↩️  ཀུན་ཏུ་བཟང་པོ་དྲང་སྲོང་ཆེ། སྲེད་མེད་བུ་ཡི་སྟོབས་མངའ་འཁྲེགས་པའི་སྐུ། ཞེས་མཆོག་གི་སྤྲུལ་པ་སྟོན་པ་ལ་གསོལ་བ་བཞིན་ནོ།↩️  དེ་ལྟ་ན་དབྱིངས་རིག་དབྱེར་མེད་ཆོས་སྐུ་མངོན་སུམ་གྱུར་པའི་སྨོན་པ་བྱང་ཆུབ་སེམས་ཀྱི་ལམ་དང་ལྡན་པས་འདེབས་པ་ནི།↩️  སྙིང་རྗེ་གཞན་དོན་ལ་དམིགས་པ་མཁའ་ཁྱབ་ཀྱི་སེམས་ཅན་ཐམས་ཅདད་དོ།↩️  ཤེས་རབ་རྫོགས་བྱང་ལ་དམིགས་པ་གཞི་དུས་ནས་ངོ་བོ་ཡེ་དག་ཏུ་གནས་པ་གདོད་མིའི་མགོན་པོ་ཆོས་དབྱིངསས་འགྱུར་བ་མེད་པ་ཟག་མེད་ཀྱི་དགའ་སྐྱིད་བདེ་བས་གང་བའི་ཕོ་བྲང་དུ་མ་གཞལ་ཡས་ཁང་ཆེན་པོ་ཉིད་དུ། ལམ་འབྲས་ཀྱི་དུས་ན་མངོན་སུམ་དུ་མཐོང་བའི་རྟོགས་པ་ཡོངས་སུ་རྫོགས་སྟོབས་ཀྱིས་དྲི་མ་མཐའ་དག་སྤངས་ཏེ་གློ་བུར་འཕྲལ་དག་གི་སངས་རྒྱས་སུ་འགྱུར་བར་ཤོག་ངེས་པའོ།↩️  ། སྤྱི་དོན་གཉིས་པ་སོ་སོར་རྒྱས་བཤད་ལ་གསུམ་སྟེ།↩️  གཉུགས་མ་བཞིའི་གནས་ཚུལ།↩️  བསྒྲོད་བྱེད་ལམ་གྱི་སྐྱེ་ཚུལ།↩️  འབྲས་བུ་མངོན་དུ་འགྱུར་ཚུལ་ལོ།↩️  

དང་པོ་ནི།↩️  ཀུན་གྱི་གཞི་སོགས་རྐང་པ་བདུན་ལས།↩️  ཡེ་གཞི་ཀ་དག་སྐྱོན་མེད་ཆེན་པོའི་གནས་ཚུལ་ནི།↩️  འཁོར་འདས་ཀུན་གྱི་རྣམ་པ་སྣང་བའི་ཐོག་མའི་སྤྱི་གཞི་ཞེས་སུ་གྲགས་པ་ཉིད་དེ། སྤྱི་བཏང་གཞིའི་དོན་ལྔ་ལ་འཇུག་པ་ལས་འདིར་རང་བཞིན་ལ་བཞག་པ་སྟེ། དེ་ནི་རྒྱུ་རྐྱེན་གྱིས་མ་བཅོས་པ་བཅར་བཞག་ལ་མི་ལྟོས་པའི་མཚན་ཉིད་ཅན་སྟེ།↩️  འཕགས་པ་ཀླུ་སྒྲུབ་ཀྱིས།↩️  རང་བཞིན་དག་ནི་བཅོས་མིན་དང་། གཞན་ལ་ལྟོས་པ་ཡོད་མ་ཡིན།↩️  ཅེས་གསུངས་པའི་དོན་ཟླ་གྲགས་ཞབས་ཀྱིས་འགྲེལ་བ་ན། སློབ་དཔོན་གྱིས་གསུངས་པའི་རང་བཞིན་དེ་ལྟ་བུ་ཞིག་ཞལ་གྱིས་བཞེས་པ་ཡོདཞེ་ན།↩️  གང་གི་དབང་དུ་བྱས་ནས་བཅོམ་ལྡན་འདས་ཀྱིས།↩️  སངས་རྒྱས་རྣམས་བྱོན་ཀྱང་རུང་མ་བྱོན་ཀྱང་རུང་སྟེ་ཆོས་རྣམས་ཀྱི་ཆོས་ཉིད་འདི་ནི་གནས་པ་ཉིད་དོ།↩️   ཞེས་གསུངས་པས་ཆོས་ཉིད་ནི་ཡོད་དོ།↩️  ཞེས་སོགས་ལུང་རིག་དུ་མས་འཇུག་འབྲེལ་ལས་བསྟན་ཏོ།↩️  གཞི་དེ་ནི་བསམ་བརྗོད་ལས་འདས་པའི་མཚན་ཉིད་ཅན་ཡིན་ཏེ། སྐྱེ་འཇིག་གནས་གསུམ་བྲལ་བས་འདུས་མ་བྱས།↩️  ཆད་མཐའ་མ་ལྷུང་བར་རང་བྱུང་།↩️  རྟག་མཐའ་མ་ལྟུང་བས་ཀློང་ཡངས་པས་བསམ་ཡུལ་ལས་འདས།↩️  རང་ངོ་ཇི་བཞིན་ཚིག་གིས་མཚོན་མི་ནུས་པས་བརྗོད་འདས་སོ།↩️  མཚན་ཉིད་ཀྱི་ལྡོག་པ་དེ་དག་གིས་སྐྱོན་ཅན་གྱི་གཞི་བདུན་བསལ་ཏེ།↩️  སྐྱེ་བ་མེད་པས་གཞི་སྣ་ཚོགས་སུ་འདོད་པ་དང་ཅིར་ཡང་།↩️  བསྒྱུར་དུ་བཏུབ་པར་འདོད་པ་བསལ།↩️  གནས་པ་མེད་པས་གཞི་ངེས་བ་དོན་གྱི་དངོས་གཞིར་འདོད་པ་བསལ།↩️  འཇིག་པ་མེད་པས་མ་ངེས་པར་འདོད་པ་བསལ།↩️  ཆད་པ་མེད་པས་སྟོང་རྐྱང་ཀ་དག་ཏུ་འདོད་པ་བསལ།↩️  རྟག་པ་མེད་པས་དངོས་པོར་ལྷུན་གྲུབ་ཏུ་འདོད་པ་བསལ།↩️  བརྗོད་དུ་མེད་པས་ཅིར་ཡང་ཁས་བླངས་བར་བཏུབ་པ་བསལ་ཏེ།↩️  དེ་ལྟར་གཞི་དེ་ངོ་བོར་སེམས་ལ་གནས་པའི་ཚེ་ན། འཁོར་འདས་གཉིས་ཀའི་གང་རུང་གཅིག་ཏུ་བཅད་དེ་མིང་གདགས་སུ་མེད་དེ། ངོ་བོ་ཡེ་དག་གིས་འཁོར་བར་མི་རུང་། དྲི་བཅས་ཀྱིས་མྱང་འདས་སུ་མི་རུང་བ་བསད་ཐོག་མ་ནས་གནས་པ་འཁོར་འདས་སྤྱི་གཞི་ཞེས་བྱ་བ་འཆི་ཁའི་འོད་གསལ་དུ་སྣང་ལ་མ་ངེས་པར་འཆར་བའོ།↩️  འགའ་ཞིག་གི་འདི་སྙམ་དུ།↩️  སྔར་ནི་གཞི་འམ་རྒྱུ་བཤད།↩️  འདིར་འདུས་མ་བྱས་སུ་བཤད་པས་འགལ་ལོ་སྙམ་ན་མི་འགལ་ཏེ།↩️  དངོས་སྨྲ་བས་རྟེན་འབྲེལ་འདུས་མ་བྱས་སུ་འཇོག་མོད། དབུ་མ་ཆེན་པོ་འདུས་མ་བྱས་སུ་བཞེད་དེ། དཀོན་བརྩེགས་ལས་གསུངས་པ་དབུ་མ་རྩ་བའི་མཆོད་བརྗོད་དུ་བཀོད་པ།↩️  གང་གིས་རྟེན་ཞིང་འབྲེལ་བར་འབྱུང་།↩️  འགགས་པ་མེད་པ་སྐྱེ་མེད་པ།↩️  ་ཆད་པ་མེད་པ་རྟག་མེད་པ།།↩️  འོང་བ་མེད་པ་འགྲོ་མེད་པ།།↩️  ཐ་དད་དོན་མིན་དོན་གཅིག་མིན།།↩️  སྤྲོས་པ་ཉེར་ཞི་ཞི་བརྟན་པ་ཞེས་གསུངས་པས་གསལ་ལོ།།↩️  གཞི་སྣང་འཁོར་འདས་འཆར་ཚུལ་ནི། གཞི་ཡེ་དག་དེ་ཉིད་ཀྱི་རྩལ་སྣང་ཤེས་རབ་ཆེན་པོའི་རོལ་བར་ཤར་བས་རང་རིག་ན་སངས་རྒྱས་ཡིན་ཏེ། རང་མ་རིག་པ་ལུང་མ་བསྟན་གྱི་གཞི་ལས་འཕགས་ཤིང་གློ་བུར་དྲི་མ་གཅོད་བྱེད་རྟེན་དང་ཐག་བསྲིང་གི་གཉེན་པོ་ཡེ་དག་གི་ཡེ་ཤེས་མངོན་སུམ་དུ་གྱུར་པའི་་ཕྱིར། ཤེས་རབ་ཆེན་པོ་མ་ཤར་བས་རང་མ་རིག་ན་སེམས་ཅན་དུ་གྱུར་ནས་འཁོར་བར་འཕྱམས་པ་ཡིན་ཏེ།་རང་མ་རིག་པའི་ཆ་དེ་མ་རིག་དྲུག་དང་ཡིད་དྲུག་གི་སེམས་སུ་ཤར་ནས་ལས་ཉོན་སྣ་ཚོགས་འདུ་བྱས་ནས་སྡུག་བསྔལ་གསུམ་ལ་སྤྱོད་པའི་ཕྱིར་རོ།↩️  གཞི་ལུང་མ་བསྟན་བྲལ་ཆེད་སེམས་བསྐྱེད་ལྡན་པའི་སྨོན་ལམ་མཆོག་ནི།↩️  སྙིང་རྗེ་གཞན་དོན་ལ་དམིགས་པ།↩️  འགྱུ་འཕྲོའི་རྟོག་པས་གཡེངས་བ་འདོད་ཁམས་ཏེ། འདོད་ལྷ་རིས་དྲུག་གླིང་བཞིའི་མི་ངན་སོང་གསུམ་དང་།↩️  འཇིག་རྟེན་པའི་ལྷག་མཐོང་གསལ་བས་གཡེངས་བ་གཟུགས་ཁམས་ཏེ་བསམ་གཏན་བཞི་དང་།↩️  འཇིག་རྟེན་པའི་ཞི་གནས་གཡེངས་བ་གཟུགས་མེད་ཁམས་ཏེ་ནམ་ཁམས་མཐའ་ཡས་སོགས་བཞི།↩️  དེ་རྣམས་མ་རིག་སེམས་ཀྱི་དབང་དུ་གྱུར་པ་ཡིན་པས་སེམས་ཅན་སྟེ་གཅིག་ཀྱང་མ་ལུས་པ་ཐམས་ཅད་ཀྱིས། ཤེས་རབ་རྫོགས་བྱང་ལ་དམིགས་པ།↩️  སྐྱབས་འགྲོ་བདུན་ཅུ་པ་ལས།↩️  དོན་དམ་པ་ནི་མི་བརྗོད་དོ། ཞེས་མཚན་ཉིད་བསྡུས་ཏེ་བསྟན་པ་བཞིན།↩️  ཡིད་ཀྱི་བརྗོད་པ་རྟོག་དཔྱོད་བསམ་གཞིག་ལས་འདས་པས། ཚིག་གི་བརྗོད་པ་ངག་གི་སྨྲས་བའི་སྒྲས་མཚོན་པ་ལས་ཀྱང་ཤིན་ཏུ་འདས་པ་ཤེས་རབ་ཀྱི་ཕ་རོལ་དུ་ཕྱིན་མ།↩️  རང་བཞིན་གྱི་གཞི།↩️  རྣམ་མཁྱེན་ཡེ་ཤེས་ཆེན་པོ་དོན་དམ་པར་གནས་པ། མཚན་ཉིད་ཐེག་པར་བདེ་བཤེགས་སྙིང་པོ་དང་།↩️  སྔགས་འོག་མར་ལྷན་སྐྱེས་ཡེ་ཤེས་སོགས་དང་།ཨ་ཏི་ཡོ་གར་གཞི་རྫོགས་པ་ཆེན་པོ་ཞེས་གསུངས་པ་རང་རྒྱུད་ལ་ཡོད་པ།་ཤིན་ཏུ་ལྐོག་གྱུར་གཞལ་བྱེད་ལུང་གི་དོན་རིག་ཅིང་ཤེས་པས་དད་པ་བརྟན་པོ་སྐྱེ་བ་ཐོག་མར་མེད་དུ་མི་རུང་སྟེ།↩️  ཡོན་ཏན་རིན་པོ་ཆེ་སྡུད་པ་ལས། སྔོན་སྤྱོད་ཚེ་ན་སངས་རྒྱས་ཁྲག་ཁྲིག་བཀུར་བྱས་ཀྱང་། རྒྱལ་བའི་ཤེས་རབ་ཕ་རོལ་ཕྱིན་ལ་མ་དད་ན།↩️  ཐོས་ནས་བློ་ཆུང་དེ་ཡིས་འདི་ནི་སྤོང་བྱེད་དེ། སྤངས་ནས་སྐྱབས་མེད་གྱུར་བ་དེ་ནི་མནར་མེད་འགྲོ།།↩️  དེ་ལྟ་བས་ན་གལ་ཏེ་སངས་རྒྱས་ཡེ་ཤེས་མཆོག། རེག་པར་འདོད་ན་རྒྱལ་བའི་ཡུམ་འདིར་དད་པར་གྱིས།↩️  ཞེས་གསུང་བཞིན་ཤེས་ནས་དད་པ་ཐོབ་པར་ཤོག ། ཅེས་པའོ།↩️   གཉིས་པ་བགྲོད་བྱེད་ལམ་གྱི་སྐྱེ་ཚུལ་ལ་གསུམ་སྟེ། ཀུན་ཏུ་བཟང་པོའི་གྲོལ་གཞི་རང་བྱུང་གི། དེ་ཁོ་ན་ཉིད་ཀྱི་ལྟ་བ། སེམས་ཅན་གྱི་འཁྲུལ་གཞིས་མ་བསླད་པ་རིག་པའི་ངང་ལས་མི་གཡོ་བའི་སྒོམ་པ།↩️  དུག་ལྔ་རང་སར་གྲོལ་བའི་འཁྲུལ་མེད་ཀྱི་སྤྱོད་པས་ལ་བཟླའོ།།↩️  དང་པོ་ནི།↩️  

ཀུན་ཏུ་བཟང་པོ་ང་ཡི་སོགས་རྐང་པ་ཉི་ཤུ་རྩ་ལྔ་ལས་ལྟ་བ་རྟོགས་པས་ཆོས་སྐུ་མངོན་དུ་འགྱུར་ཚུལ་ནི།↩️  ཀུན་ཏུ་བཟང་པོ་ངོ་བོ་ཡེ་དག་ཏུ་ཡེ་སངས་རྒྱས་པ་ལ་གློ་བུར་འཕྲལ་དག་ཏུ་ཡང་སངས་རྒྱས་པའི་བདག་མེད་མཆོག་གི་བདག་ཐོབ་པ་མི་སྐད་དུ་མཚན་བརྫོད་ལས།↩️  དེ་བཞིན་ཉིད་དག་དག་པའི་བདག ། ཅེས་གསུངས་པའོ།↩️   བདག་དམ་པའི་ངོས་ནས་ང་ཡི་ཐ་སྙད་དུ་གསུངས་པ་སྟེ།↩️  གྲོལ་བ་ཐོབ་ཚུལ་ཀྱང་ངོ་བོ་ཡེ་དག་གི་རིག་པ་ལ་རྒྱུ་རྐྱེན་མེད་དེ།↩️  རྒྱུད་བླ་མ་ལས།↩️  ཐོག་མ་དབུས་མཐའ་མེད་པ་ཡི།། རང་བཞིན་ཡིན་ཕྱིར་འདུས་མ་བྱས།། ཞེས་གསུངས་པ་ལྟར།↩️  ཆོས་ཉིད་རིག་པ་ལ་སྔ་ཕྱི་དབུས་མེད་ཕྱིར་ཉེར་ལེན་དང་ལྷན་ཅིག་བྱེད་རྐྱེན་མི་རིགས་པས་རིམ་པར་བསྐྱེད་བྱེད་ཀྱི་རྒྱུ་རྐྱེན་མེད་ཅིང་། ངོ་བོ་དྲི་མས་ཡེ་ནས་དག་པས་བྲལ་འབྲས་སུའང་བཞག་ཏུ་མེད་པ་མ་བཅོས་རང་བྱུང་རང་བཞིན་གྱི་གཞི་ཡེ་དོན་འདུས་མ་བྱས་ཆེན་པོར་གནས་པ། དེ་ཉིད་ངོ་བོའི་སྒོ་ནས་འཁོར་འདས་གཉིས་ལ་ཁྱབ་པས་ཕྱོགས་གཅིག་ཏུ་བཞག་རྒྱུ་མེད་པའི་ལུང་མ་བསྟན་དང་།↩️  ལྟོས་པའི་སྒོ་ནས་འཁོར་འདས་གཉིས་མིན་གྱི་ལུང་མ་བསྟན་དུ་འཇོག་པ་མི་འགལ་བའི་དྲི་བཅས་དེ་བཞིན་ཉིད་ཡིན་པས།↩️  གཞི་ལམ་འབྲས་གསུམ་གྱི་ཟླས་ཕྱེ་བའི་གཞི་ཡིན་པ་དེ་ལས་བརྟེན་ནས་ཀུན་ཏུ་བཟང་པོ་ཁྱད་ཆོས་དྲུག་གིས་སངས་རྒྱས་པའི་ཚུལ་ནི།↩️  ཨ་ཏིའི་རྒྱུད་ལས།↩️  དེ་ཚེ་ཀུན་བཟང་ཆོས་དྲུག་གིས།། གཞི་ཤེས་མ་རིག་དྲུག་བཅོམ་ནས།།↩️  ཞེས་གསུངས་པ་ལྟར་རིག་པ་ཆོས་སྐུ་ཤེས་རབ་བཞིའི་རྩལ་རང་བྱུང་དུ་ལྡན་པ་རོལ་བར་ཤར་སྟེ། སྡུད་བྱེད་ཤེས་རབ་ཀྱིས་རང་ངོ་རིག་པ་ཡང་རྒྱུད་ལས། དེ་ཡང་རིག་པ་ངོ་བོ་ལ། ཤེས་རབ་རྣམ་པ་བཞི་དང་ལྡན། ཅེས་གསུངས་སོ།↩️  ཕྱི་དོན་ཡུལ་དང་ནང་སེམས་སུ་ཤར་བ་མདོ་སྡུད་པ་ལས།↩️  བྱིས་པ་རྣམས་ཀྱིས་དེ་བརྟགས་ཡོད་དང་མེད་པར་བྱེད།། ཡོད་དང་མེད་པ་འདི་གཉིས་མེད་པའི་ཆོས་ཡིན་ཏེ། ། ཞེས་གསུངས་བཞིན་ཡོད་པར་འཇོག་པའི་སྒྲོ་འདོགས་དང་།↩️  མེད་པར་དགག་པའི་སྐུར་འདེབས་ཏེ་གཟུང་འཛིན་འཁོར་བའི་སྐྱོན་གྱུར་རྟོག་པས་མ་བཏགས་པའི་རྟོག་མེད་མྱང་འདས་ཡེ་ཤེས་ཐོབ་པས་བྱེ་བྲག་ཕྱེད།↩️  རིག་པ་རང་སྟོར་བའི་དྲན་མེད་མུན་པ་ལྟ་བུ་རིག་པའི་རང་ཞལ་སྒྲིབ་པ་ཐམས་ཅད་ཀྱིས་མ་གོས་པའི་གཉུགས་མའི་དྲན་པ་བྱང་འཕགས་ཀྱིས་བསྡུས་པ་ཆེན་པོ་ཐོབ་པས་ཕྱེ་ཐོག་ཏུ་གྲོལ།↩️  དེ་ལྟའི་གྲོལ་བ་ཐོབ་ཕྱིར་རིག་པའི་ཡོན་ཏན་སྐུ་དང་ཡེ་ཤེས་དཔག་མེད་ཐམས་ཅད་རང་གི་ངོ་བོར་སྣང་བས་གཞན་བྱུང་གི་སྐྱོན་གྱི་འཛིན་པས་མ་གོས་པས་གཞན་ལས་མ་བྱུང་།↩️  རང་གི་ཡེ་ཤེས་རིག་པས་རང་སོ་ཐུབ་ལ་གནས་པར་གྱུར་ཚེ་ས་འོག་ས་སྟེང་ས་བླ་བའི་སྲིད་པ་གསུམ་མེ་ཆུ་རླུང་གིས་འཇིག་པ་བྱུང་ཡིད་དུ་མི་འོང་བའི་དངངས་སྐྲག་ཞེ་སྡང་གི་ཆ་མེད།↩️  མ་ཞིག་པར་གཟུགས་མཛེས་སྒྲ་སྙན་དྲི་ཞིམ་རོ་བདའ་རེག་འཇམ་གྱི་འདོད་ཡོན་ལྔ་བྱུང་ཡང་ཆགས་པ་མེད་པའི་རྟོག་མེད་མངོན་གྱུར་ནི་ཤེས་བྱ་ཤེས་བྱེད་ཀྱི་དམིགས་པ་ཞི་བ་བེམས་ཆོས་ལས་འདས་པས་ཤེས་པ་ཞེས་བཏགས་པ་ཡེ་ཤེས་ཀྱི་རང་བཞིན་དུ་བྱུང་བ་ནི།↩️  སློབ་དཔོན་ཟླ་གྲགས་ཀྱིས།↩️  སོ་སོའི་སྐྱེ་བོ་རྣམས་ནི་རྟོག་པས་བཅིངས། །མི་རྟོག་རྣལ་བ་ནི་གྲོལ་བར་འགྱུར།↩️  །  ཅེས་གསུངས་པ་དང་དོན་གཅིག་སྟེ་འགྱུར་མེད་ནམ་མཁའ་ལྟ་བུའི་རང་སར་གནས་པ།↩️  རྡོས་པའི་གཟུགས་དང་དུག་ལྔ་མེད་ཅེས་རྡོས་བཅས་གཟུགས་ཀྱི་ཕུང་པོ་དང་སྒྲས་བསྡུས་པ་ཚོར་ཕུང་འདུ་ཤེས་ཕུང་པོ།↩️  དུག་ལྔ་སོགས་འདུ་བྱེད་ཀྱི་ཕུང་པོ།↩️  རང་གི་ཆོས་ཉིད་མ་ངེས་ཤིང་བསླུ་བའི་ཤེས་པ་མི་གསལ་བའི་ཚུལ་དུ་གནས་པ་རྣམ་ཤེས་ཕུང་པོ་སྟེ་ལྔ་དང་བྲལ་བའམ། ཡང་དཔེ་ཁ་ཅིག་ལས། རྡོས་པའི་གཟུགས་དང་ཁ་དོག་མེད།། ཅེས་རྡོས་པའི་གཟུགས་བསྟན་མེད་ཐོགས་བཅས་ཀྱི་གཟུགས་ཅན་བཅུ།↩️  ཁ་དོག་བསྟན་ཡོད་ཐོགས་བཅས་གཟུགས་མིག་ཤེས་ཀྱི་གཟུང་ཡུལ་གཅིག་པུ་རྣམས་བེམ་པོར་སྣང་བ། མི་གསལ་བའི་ཤེས་པར་གྱུར་བ་མིང་བཞིའི་ཕུང་པོ་སྟེ་ལྔ་མེད་པའམ། ཡང་དཔེ་ཁ་ཅིག་ལས། རྡོས་པའི་གཟུགས་དང་འབྱུང་ལྔ་མེད་ཅེས། རྡོས་བཅས་འབྲས་གཟུགས་རྣམས་དང་། རྒྱུ་གཟུགས་འབྱུང་ལྔ་སྟེ་གཟུགས་ཕུང་། མི་གསལ་ཤེས་པ་རྣམ་ཤེས་སོགས་མིང་བཞི་སྟེ། ཕུང་པོ་ལྔ་བྲལ་གྱི་རིག་པའི་ཡེ་ཤེས་ཆེན་པོ་ནི།↩️  མདོ་སྡུད་པ་ལས།↩️  གང་ཞིག་གཟུགས་ལ་མི་གནས་ཚོར་ལ་མི་གནས་ཤིང་།། གང་ཞིག་འདུ་ཤེས་མི་གནས་སེམས་པར་མི་གནས་ལ།། རྣམ་ཤེས་གང་མི་གནས་པ་ཆོས་ཉིད་གནས་པ་སྟེ།། ཞེས་གསུངས་པ་བཞིན།↩️  ཀུན་ཤེས་ཀུན་རིག་དམ་པའི་དོན་མངོན་གྱུར། གཟུང་འཛིན་ལས་འདས་པ།↩️  གསལ་སྟོང་གི་ངར་ཆ་མ་འགགས་པར་ལྡན་པས་ལུང་མ་བསྟན་གྱི་གཞི་ལས་འཕགས་པ་སྟེ། ཁྱད་ཆོས་དྲུག་ལྡན་གྱིས་བརྣེས་པའི་ཆོས་སྐུའི་ངོ་བོ་གཞི་གནས་ཀྱི་ཡེ་ཤེས།↩️  ངོ་བོ་སྟོང་པ།↩️  རང་བཞིན་འོད་གསལ་བ།↩️  ཐུགས་རྗེ་ཀུན་ཁྱབ་སྟེ།↩️  མཚན་ཉིད་ཀྱི་ལྡོག་ཆ་གསུམ་གྱི་ངོ་བོ་སྤྲོས་བྲལ་ཐིག་ལེ་ཉག་གཅིག་གི་ཚུལ་དུ་གནས་པ་ལ་ཡོན་ཏན་མཚན་ཉིད་འཛིན་པའི་ཡེ་ཤེས་ལྔ་ཆོས་དབྱིངས་ཡེ་ཤེས་སོགས་ཀྱིས་བརྒྱན་པའོ།↩️  ཆོས་སྐུ་ལས་ལོངས་སྐུ་རོལ་པར་འཆར་ཚུལ་ནི།↩️  ཆོས་ཉིད་ཀྱི་ཡེ་ཤེས་ལྔ་པོ་སྣང་ཆ་རང་སྣང་གི་ལོངས་སྐུར་འབྲས་བུའི་ཚུལ་དུ་སྨིན་པ་ལས་སངས་རྒྱས་རང་ཁོ་ནའི་སྣང་བས་བསྡུས་པ་གཟུགས་སྐུ་ཁྱད་འཕགས་ཐོག་མའམ་དང་པོར་ཤར་བ་སངས་རྒྱས་ཉིད་གཙོ་འཁོར་གྱི་ཚུལ་དུ་སྣང་བ་ངེས་པ་ལྔ་ལྡན་གྱི་དེ་བཞིན་བཤེགས་པའི་རིགས་རྣམ་སྣང་སོགས་ལྔ།↩️  དབྱིངས་རིག་དབྱེར་མེད་ཆོས་སྐུ་བཟང་མངོན་དུ་མཛད་པ་དང་སྔ་ཕྱི་མེད་པར་རང་བྱུང་བ་སྟེ། དབྱིངས་ཀྱི་སྐུ་གཉིས་དང་འགྲོ་འདུལ་དྲུག་མ་གཏོགས་པས་སངས་རྒྱས་སུམ་ཅུ་སོ་བཞིར་བཞུགས་སོ།↩️   རང་སྣང་ལས་གཞན་སྣང་ལོངས་སྐུ་སྣང་ཚུལ་ནི།↩️  རང་སྣང་དེ་ལས་ཡེ་ཤེས་ལྔའི་བྱེ་བྲག་ཕྱེ་བ་ལས་མཐའ་ཡས་པར་གདུལ་བྱ་འདུལ་བའི་དབང་གིས་རྒྱ་ཆེར་རྒྱས་པས་སྐུར་སྣང་བ།↩️  རིགས་དྲུག་པའི་བདག་ཉིད་ཀུན་བཟང་པོ་དང་རིགས་ལྔའི་སངས་རྒྱས་སོགས་གཞན་སྣང་གི་འོག་མིན་ཆེན་པོ་དང་འོག་མིན་དང་མངོན་དགའ་སོགས་སུ་ཞི་བའི་ལྷ་བཞི་བཅུ་རྩ་གཉིས་སུ་བྱུང་བ་དང་།↩️  ཞི་བའི་ཚོགས་ཀྱིས་ཡེ་ཤེས་ལྔའི་སྟོབས་རྩལ་ཐུགས་རྗེ་ཆེན་པོ་བསྐྱོད་པ་ལས་རུ་ཏྲ་སོགས་གདུག་པ་ནུས་མཐུས་ཁེངས་དྲེགས་ཆེ་བ་རྣམས་འདུལ་བྱེད་དུ་ཤར་བ་ཁྲག་འཐུང་དྲུག་ཅུ་ཐམ་པ་ངང་གིས་བྱུང་བའོ།↩️   དེ་རྣམས་ཀྱི་འཆར་གཞི་སྤྲོས་བྲལ་རང་བྱུང་གི་རིག་པའི་ལྟ་བ་སེམས་ཅན་ཀྱི་རྟོགས་ཕྱིར་སྟོན་པ་ཀུན་ཏུ་བཟང་པོ་ཉིད་ཆོས་དབྱིངས་འགྱུར་མེད་གཟིགས་པའི་ཏིང་ངེ་འཛིན་ལ་བཞུགས་ཏེ་སྨོན་ལམ་བཏབ་པ་ནི།↩️  ཆོས་རབ་རྣམ་པར་འབྱེད་པའི་ཤེས་ཀྱིས་ཪིག་པ་མངོན་སུམ་མཐོང་བས་དག་གཉིས་ལྡན་གྱི་སངས་རྒྱས་ཐོབ་དེའི་ཕྱིར།↩️  གཞི་དྲི་བཅས་དུས་ན་ཡང་རིག་ཙམ་ངོ་བོ་ཡེ་དག་ཆོས་སྐུ་ཆེན་པོ་ཡིན་པས་གདོད་ནས་འཁྲུལ་མ་མྱོང་བས་ཉེར་ལེན་གཞིའི་སངས་རྒྱས་ལས། ཉེར་བླང་འབྲས་བུའི་སངས་རྒྱས་འགྲུབ་པ་ཡིན་ཅིང་།↩️  ཐོག་མའི་སངས་རྒྱས་ནི།↩️  རིག་འཛིན་དགའ་རབ་རྡོ་རྗེས།↩️  དང་པོའི་སངས་རྒྱས་གང་ཞེ་ན།↩️  ་གདོད་མ་ཉིད་ནས་ཆོས་ཉིད་ཀྱི་བདག་ཉིད་ཡིན་པའི་ཕྱིར་རོ།↩️  ཞེས་གུངས་བཞིན་ཐོག་མ་མེད་པའི་གཞིའི་སངས་རྒྱས་འབྲས་བུའི་སངས་རྒྱས་ཀུན་ཏུ་བཟང་པོ་ང་ཉིད་དུ་གློ་བུར་དྲི་བྲལ་སྟོབས་ཀྱིས་གྱུར་བ་ཡིན་པས།↩️  རང་ཉིད་ཇི་ལྟར་སངས་རྒྱས་པ་བཞིན་ཀུན་ཏུ་བཟང་པོ་ང་ཡི་ངེས་དོན་ཆོས་ཉིད་ཀྱི་དབང་དུ་བྱས་པའི་སྨོན་ལམ་སེམས་ཀྱི་དོན་དུ་བཏབ་པ་ཡིས། སྙིང་རྗེའི་ཡུལ་ཁམས་གསུམ་ལས་ཉོན་རྣམ་སྨིན་གྱི་ལམ་གསུམ་དུ་འཁོར་བའི་སེམས་ཚོགས་བརྒྱད་ཀྱི་སྒྲིག་པ་ཅན་ཐམས་ཅད་ཀྱིས། ལྟ་བ་རང་བྱུང་རིག་པའི་ངོ་བོ་རྗེན་ཅེར་དུ་ཤེས་རབ་ཆེན་པོའི་སྟོབས་ཀྱིས་མངོན་སུམ་དུ་མཐོང་ཞིང་ཤེས་ནས།↩️  རྟོག་པ་རང་གྲོལ་བའི་རང་བཞིན་རྣམ་མཁྱེན་ཡེ་ཤེས་ཆེན་པོ་མཐར་ཐུགས་པ་རྒྱུད་ལ་རྒྱས་པར་ཤོག་ཅེས་པའོ།↩️  འོ་ན་ཤེས་རབ་ཆེན་པོ་གང་། མཐོང་ཤེས་རྟོགས་གྲོལ་ནི་གང་ཡིན་ཞེ་ན་ཚུལ་འདི་དག་ནི་ཐེག་མཆོག་རྫོགས་པ་ཆེན་པོའི་ཟབ་གསང་བླ་ན་མེད་པ་ཕལ་གྱིས་ཤེས་དཀའ་བའི་གནས་སོ།↩️  དེ་ཡང་ཅུང་ཟད་བཀྲལ་ན་སྤྱིར་སོ་སོར་རྟོགས་པའི་ཤེས་རབ་མེད་ན་ཆོས་ཀྱི་རང་བཞིན་མཐོང་འདོད་ཀྱི་དད་པ་ཡོད་ཀྱང་སྙིང་པོའི་དབེན་པར་བསྟན་པ།↩️  གྲུ་སྐྱོན་ཅན་དུ་ཚོང་པ་བཞུགས་པའི་དཔེས་གསུངས་པ།↩️  མདོ་སྡུད་པ་ལས།↩️  དཔེར་ན་བཅོས་ལེགས་མ་བྱས་གྲུ་ནི་རྒྱ་མཚོའི་ནང་། ནོར་དང་བཅས་ཤིང་ཚོང་བར་བཅས་ཏེ་འཇིག་པར་འགྱུར། །ཅེས་དང་།↩️  དེ་བཞིན་བྱང་ཆུབ་སེམས་དཔའ་དད་པས་ཡོངས་བགོས་ཀྱང་། ཤེས་རབ་མེད་ན་བྱང་ཆུབ་ལས་ནི་མྱུར་ཉམས་འགྱུར།་ཅེས་གསུངས་པ་བཞིན་ཆོས་ལ་འཇུག་པའི་རྩ་བ་ཤེས་རབ་ཡིན་པས་མེད་མི་རུང་བར་འཕགས་པ་ཀླུ་སྒྲུབ་ཀྱིས། ཆོས་དོན་འདོད་དང་ཐར་པ་ཡི།↩️ ། འབྱུང་གནས་ཆེན་པོ་ཤེས་རབ་ཡིན།།↩️  དེའི་ཕྱིར་དང་པོ་གུས་པ་ཡིས།↩️  ཤེས་རབ་ཡུམ་ཆེན་བཟུང་བར་བྱ། ། ཞེས་སོ།↩️  ། རིག་པ་མཐོང་བ་ཤེས་རབ་རག་ལས་མོད། ། ཤེས་རབ་ལ་རྣམ་གྲངས་མང་སྟེ། ། ཤེས་རབ་ཕྱིན་ཅི་ལོག་གིས་མཐོང་བ་མུ་སྟེགས་གྲངས་ཅན་པའི་བདག་ཤེས་རིག་གི་སྐྱེས་བུ་གསལ་རིག་རྟག་པ་མཐོང་བ་ལྟ་བུ། དེ་འདྲ་རྫ་སོ་མ་བཏང་བའི་དཔེས་སྙིང་པོ་མེད་པར་བསྟན་པ།↩️  མདོ་སྡུད་པ་ལས།↩️  དཔེར་ན་ལ་ལས་རྫ་སོ་མ་བཏང་ཆུ་སྐྱེད་ན། ། ཉམས་ཆུང་ཕྱིར་ན་མྱུར་དུ་འཇིག་པར་རིག་པར་བྱ། ། ཞེས་དང་།↩️  དེ་བཞིན་བྱང་ཆུབ་སེམས་པ་དད་པ་མང་གྱུར་ཀྱང་། ། ཤེས་རབ་རྣམ་པར་ཉམས་ན་མྱུར་དུ་མ་རུང་འགྱུར། ། ཅེས་གསུངས་སོ།↩️   ཤེས་རབ་ཡོད་པ་ཉམས་པ་མ་ཡིན་པར་ཡང་དག་པའི་གནས་ལུགས་ཀྱི་རྗེས་སུ་མཐུན་དུ་སྐྱེ་ནའང་ཤེས་རབ་ཆུང་བས་བླ་མེད་བྱང་ཆུབ་དོན་དུ་གཉེར་ཡང་། ཉན་རང་གི་བྱང་ཆུབ་ཙམ་ལས་བསྐྱེད་མི་ནུས་པ་རྒས་འཁོག་གི་དཔེས་གསུངས་བ།↩️  མདོ་སྡུད་པ་ལས།↩️  ལོ་བརྒྱ་ཉི་ཤུ་ལོན་ནས་རྒས་ཤིང་སྡུག་བསྔལ་མི། ། ལངས་ཀྱང་བདག་ཉིད་འགྲོ་བར་ནུས་པ་མ་ཡིན་ཏེ། །  ཞེས་དང་།↩️  དེ་བཞིན་བྱང་ཆུབ་ཤེས་རབ་སྟོབས་ཆུང་བ། ། རབ་ཏུ་ཞུགས་པར་གྱུང་ཀྱང་བར་དུ་ཉམས་པར་འགྱུར། ། ཅེས་གསུངས་སོ།↩️  །དེའི་ཕྱིར་སྤྱིར་ལམ་གང་ལ་ཞུགས་ཀྱང་ཤེས་རབ་མེད་པར་གནད་དུ་མི་འགྲོ།ཁྱད་པར་སྟོད་ཉིད་མ་རྟོགས་ན་ཐར་པ་མེད་ལ།སོ་སོར་རྟོགས་པའི་ཤེས་རབ་ཐོག་མཐའ་གང་དུ་སྤངས་པའི་བླུན་པོ་སྟོང་ལྟ་ཅན་མཐོ་རིས་ཀྱང་མེད་དེ།↩️  འཕགས་པ་ཀླུ་སྒྲུབ་ཀྱིས།↩️   སྟོང་པ་ཉིད་ལ་ལྟ་ཉེས་ན། །ཤེས་རབ་ཆུང་རྣམས་ཕུང་བར་འགྱུར།↩️   ཅེས་གསུངས་སོ།ཡང་དགོས་སྔགས་ཀྱི་ཆོས་འདི་ཤེས་རབ་ཀྱི་དབང་པོ་རྣོ་བ་དང་ལྡན་པ་ཁོ་ནའི་བསྒྲུབ་བྱ་ཡིན་གྱི་བླུན་རྨོངས་གི་ཡུལ་མིན་པར།དབང་པོ་རྣོན་པོའི་དབང་བྱས་ཕྱིར། །ཞེས་ཚུལ་གསུམ་སྒྲོན་མེའི་ལུང་བཞིན་དང་།↩️   དེ་ལས་ཀྱང་རྫོགས་པ་ཆེན་པོ་ནི་མཚན་དོན་གྱིས་ཀྱང་ཐེག་པ་རིམ་དགུའི་ལྟ་སྤྱོད་ཡོངས་སུ་རྫོགས་པ་ཐམས་ཅད་ལ་མཁས་པའི་ཤེས་རབ་མཆོག་ཏུ་གྱུར་པའི་ཆོས་ཡིན་པར་བསྟན་པས།↩️  རིགས་པའི་གནས་ཐམས་ཅད་ལ་ལྟ་བ་མ་མཐོང་བའི་སྔོན་དང་མཐོང་བའི་རྗེས་སུ་ཐོས་པ་བཙལ་དགོས་ཏེ་སློབ་དཔོན་ནཱ་གརྫུ་ནས། ཤེས་རབ་རྒྱས་བྱེད་པ་ནི་ཐོས་པ་སྟེ། བསམ་པ་དངགཉིས་པོ་ཡོད་གྱུར་ན། ། དེ་ལ་བསྒོམ་པ་ཡང་ནི་རབ་ཏུ་འབྱུང་།↩️   ཞེས་དང་མདོ་རྒྱན་ལས།↩️  ཆོས་ཉིད་རྟོགས་པ་བྱས་ནས་འདིར། ། ལྷག་པའི་ཚུལ་ཁྲིམས་ལྷག་པའི་སེམས། ། ལྷག་པའི་ཤེས་ལ་རྗེས་སློབ། ། ཅེས་སོར།↩️  གང་དག་ཐོས་བསམ་ལ་གོལ་ས་དགྲར་ལྟ་བའི་གང་ཟག་བླུན་པོ་དམ་ཆོས་ལ་ཆོག་ཤེས་ཆེ་བའི་གྲོགས་ངན་ཕུང་རྐྱེན་དུ་ཤེས་པར་བྱའོ།↩️    དེ་ལྟར་མདོ་ཤེས་རབ་ལ་བསྟན་ནས།↩️  ཕྱི་ཡུལ་ནས་སེམས་ཀྱི་སྒྲོ་སྐུར་ཐམས་བཅད་དེ། ཆོས་ཀྱི་གནས་ལུགས་ངེས་བྱེད་དུ་ཐེག་རྩེ་རྫོགས་པ་ཆེན་པོར་ཤེས་རབ་ཆེན་པོ་བཞི་གསུངས་པ།↩️  སྐྱོན་ཡོན་ཐམས་ཅན་སོ་སོར་འབྱེད་བྱེད་ཀྱི་ཤེས་རབ།↩️  ཆོས་ཉིད་དུ་གཅིག་ཏུ་སྡུད་པའི་ཤེས་རབ།↩️  སྐྱོན་རྣམས་སྤོངས་བ་སྒྲོལ་བྱེད་ཀྱི་ཤེས་རབ།↩️  ཡོན་ཏན་ཁྱད་འཕགས་ལ་གོང་ནས་གོང་དུ་སྦྱོར་བ་བསྐྱེད་བྱེད་ཀྱི་ཤེས་རབ་སྟེ།གྲུབ་མཐའ་གཞན་ལས་ཁྱད་འཕགས་ཀྱི་གནད་དམ་པ་གསལ་བར་བསྟན་པ་འདིས་ཀྱང་ཆོས་འདི་ལ་ངེས་ཤེས་ཀྱི་དད་པ་ཅིས་མི་བསྐྱེད།↩️  མཐོང་ཤེས་རྟོགས་གྲོལ་བཞི་ནི།↩️  སྒྲ་ཐལ་འགྱུར་རྩ་བའི་རྒྱུད་ལས།↩️  དེ་ཡང་ཆོས་ཉིད་མངོན་སུམ་གནད། ། མཐོང་བ་ཙམ་གྱིས་ཤེས་པ་དང་། ། ཤེས་པ་ཙམ་གྱི་རྟོགས་པར་འགྱུར། ། རྟོགས་པ་ཙམ་གྱིས་གྲོལ་བར་འགྱུར། ། ཅེས་གསུངས་པ་བཞིན།↩️  ཉིས་ཉིད་མངོན་སུམ་གྱི་ཚེ་ན། ཤེས་རབ་བརྗོད་བྱ་དོན་གྱི་གོ་བར་སྐྱེས་ནས་རིག་པའི་ཡེ་ཤེས་ལྗེན་པར་ཟང་ཐལ་ཆེན་པོར།  མངོན་སུམ་མཐོང་བ་སྐྱེས་སྟེ།↩️  མཚན་ཉིད་ཐེག་པར་ཚོགས་ལམ་གྱི་ལྟ་བའི་ཚད།↩️  དེ་ཡང་དོན་རང་མཚན་སྔོན་སོང་མེད་པས་ཆོས་ཉིད་ཀྱི་དོན་སྤྱི་མི་རུང་།↩️  བརྗོད་པས་སྒྲ་ལས་འདས་པས་སྒྲ་སྤྱིའི་རྟོགས་པར་འདོད་ན་ཧ་ཅང་ཐལ་བས། ཆོས་ཉིད་བདེན་པ་མངོན་སུམ་མཐོང་མེད་རྟོགས་པས་མཐོང་བ་མ་ཡིན་པས་འཕགས་པར་མི་འགྱུར་རོ།↩️   གོང་འཕེལ་གྱི་ཚེ་ཡུལ་ཅན་རང་རིག་གི་ཚུལ་དུ་ཤེས་རབ་ཀྱིས་ཉམས་སུ་མྱོང་བའི་ཤེས་པ་སྐྱེས་པ་སྟེ། རྒྱུའི་ཐེག་པར་སྦྱོར་ལམ་གྱི་ལྟ་ཚད་དོ།↩️   ཚད་ཕེབས་ཚེ་གཟུང་འཛིན་གྱི་སྤྲོས་པ་བྲལ་བར་ཆོས་རབ་རྣམ་འབྱེད་ཀྱི་ཀློང་ན་རིག་པ་ཡེ་ཤེས་རྟོགས་པའི་ངོ་བོར་མངོན་དུ་གྱུར་བ་སྟེ↩️ ། རྒྱུའི་ཐེག་པའི་མཐོང་ལམ།↩️  ཆོས་ཟད་ཀྱི་ཚེ་སྒོམ་སྤང་ཕལ་ཆེར་གྱི་སྒྲིབ་པ་ལས་གྲོལ་བའི་ཡེ་ཤེས་ཤེས་རབ་ཆེན་པོ་ཐོབ་པ་སྟེ། རྒྱུའི་ཐེག་པར་སྒོམ་ལམ་གྱི་ལྟ་ཚད།↩️  གྲོལ་ལམ་མཐར་ཕྱིན་པའི་རྣམ་གྲོལ་ནི།↩️  སྒྲིབ་པ་མཐའ་དག་སྤངས་པ་སྟེ། ཀུན་ཏུ་འོད་དང་པདྨ་ཅན། ཡི་གེ་འཁོར་ལོ་ཚོགས་ཆེན་བདེ་བ་ཆེན་པོ་ཏིང་ངེ་འཛིན་ཡེ་ཤེས་བླ་མའི་སའི་ངོ་བོ་མི་སློབ་ལམ་མོད།↩️  དེ་ཡང་ཞིབ་པར་མན་ངག་གི་རྒྱུད་ལས།↩️  གོ་རྟོག་རིག་པའི་རྩལ་ཤུགས་ཆུང་བ་ཡིས། ། རྟོགས་པ་ཀློང་དུ་མ་གྱུར་མཐོལ་ལོ་བཤགས།། ཞེས་གསུངས་པས།↩️  གོ་བའི་གོ་བ།↩️  གོ་བའི་ཉམས།↩️  གོ་བའི་རྟོགས་པ་སྟེ་ཉམས་རྟོགས་ལའང་དེ་བཞིན་དུ་བྱེ་བྲག་རིམ་པའི་ལྟ་བ་རྒྱུད་ལ་སྐྱེས་ཚུལ་གྱི་ས་མཚམས་ཡོད་པར་གྲུབ་པོ།↩️  དཔེ་ན་རང་རྒྱུད་ལ་ལེགས་པར་བརྟགས་ཏེ།↩️  སོ་སྐྱེ་དང་འཕགས་པའི་ས་མཚམས་ཀྱི་ལྟ་བའི་སྐྱེ་ཚུལ་སློབ་དཔོན་ཆེན་པོ་པདྨའི་ཞབས་ཀྱི་གསང་སྔགས་ལ་རིམ་སོགས་དང་ཀུན་མཁྱེན་ཀློང་ཆེན་པའི་གཞུང་ལས་ཤེས་དགོས་ཀྱིས།↩️  ཕལ་ཆེར་ལྟར།↩️  རིག་པ་གསལ་སྟོང་ལྗེན་པར་མཐོང་བ་ཙམ་དེ་མུ་སྟེགས་པའི་བདག་ཤེས་རིག་གི་སྐྱེས་བུ་ཉིད་ཡིན་ཏེ།↩️  ཡིད་མངོན་གྱིས་རིག་པའི་རྩལ་ཙམ་དངོས་པོར་ངོས་བཟུང་དུ་ཡོད་པར་རྟག་ལྟའི་གཞི་རུ་མཐོང་བས།↩️  དེ་ཙམ་མཐོང་ཚེ་ཆོས་ཉིད་རྟོགས་སཉམས་ནས་མངོན་པའི་ང་རྒྱལ་གྱིས་རང་ལྟ་མཆོག་འཛིན་དང་གཉིད་སོགས་མཐོང་སྤང་ཐམས་ཅད་སྤང་མི་དགོས་པར་ཆོས་ཉིད་རོལ་པར་འཇོག་པས་རང་གཞན་བསླུ་བ་ནི། ཧ་ཅང་སོགས་སོ་སོར་རྟོགས་པའི་ཤེས་རབ་ཀྱི་དཔྱད་པ་ཡོངས་སུ་རྫོགས་པའི་རིག་པ་མི་ཤེས་པའི་བླུན་པོའི་ལུགས་ཡིན་པས།↩️  རྫོགས་ཆེན་ནས་གཟེར་བུ་བརྒྱ་དང་བརྒྱད་ཅུ།↩️  གང་སྟོང་ཕྲག་ཕྱེད་གཉིས།↩️  གནད་ཆེན་འདུས་པ་སྟོང་ཕྲག་གསུམ།↩️  གོལ་སྒྲིབ་ཁྲི་ཕྲག་བཞི་བཅུ་གསུངས་པ་ལ་མཁས་པར་བྱའོ།།↩️  

ལོངས་སྐུ་ལས་སྤྲུལ་སྐུས་འགྲོ་དོན་མཛད་ཚུལ་ནི།↩️  ང་ཡི་སོགས་རྐང་པ་དྲུག་སྟེ།↩️  ཆོས་སྐུ་ལས་གཡོ་བ་མེད་པའི་ཀུན་ཏུ་བཟང་པོ་ང་ཡི་སྤྲུལ་བ་བེམ་པོར་སྣང་བ་བཟོ། སེམས་ཅན་དུ་སྣང་སྐྱེ་བ། སངས་རྒྱས་སུ་སྣང་བ་མཆོག་གི་སྤྲུལ་སྐུའི་ཚུལ་དུ་སྣང་བའི་སྟོན་པ་དང་།↩️  དུས་རྒྱུན་མི་འཆད་པར་ཡང་དང་ཡང་དུ་གནས།↩️  མཆོག་གི་སྤྲུལ་སྐུ་གཅིག་གི་སྐུ་དུས་གཅིག་ཏུ་བསྟན་ནས་འདུལ་བའི་ཞིང་མི་མཇེད་ཀྱི་འཇིག་རྟེན་བྱེ་བ་ཕྲག་བརྒྱ་དང་།↩️  ནམ་མཁའི་མཐའ་ཀླས་པར་ཁྱབ་པའི་སེམས་ཅན་གྱི་གནས་བསམ་པས་གཞལ་ཡས་པར་སྤྲུལ་པ་འགྱེད་ཅིང་།↩️  འཁོར་འགྲོ་དྲུག་གི་སེམས་ཅན་གང་ཡིན་ལ།་ཆོས་གང་གིས་འདུལ་བའི་ཐབས་མངོན་མཐོ། ངེས་ལེགས་ཀྱི་ལམ་སྣ་ཚོགས་སྟོན་པར་མཛད་དོ།།↩️  དེ་ལྟ་བུའི་སྤྲུལ་པ་མཛད་པ་པོ་ཀུན་བཟང་པོ་ང་ཡི་སྤྲུལ་པ་མཛད་པའི་རྒྱུ་བསམ་པ་ཕུན་ཚོགས་ཐུགས་རྗེའི་དབང་དང་སྦྱོར་བ་ཕུན་ཚོགས་སྨོན་ལམ་གྱི་ཕ་རོལ་ཕྱིན་པའི་སྟོབས་ཀྱིས། མཛད་ཡུལ་ཁམས་གསུམ་འཁོར་བའི་སེམས་ཅན་མཐའ་དག་ཀུན། མཛད་པའི་དོན་མཐོ་རིས་ངན་སོང་གི་རིགས་དྲུག་འཁྲུལ་བའི་གནས་ནས་འཐོན་ཏེ།↩️  འཁྲུལ་མེད་རང་གི་སེམས་ཉིད་མངོན་དུ་གྱུར་པ་ཀུན་ཏུ་བཟང་པོ་དབྱེ་བ་མེད་པའི་ས་ཐོབ་པར་ཤོག ཅེས་སོ།↩️  གཉིས་པ་སེམས་ཅན་གྱི་འཁྲུལ་གཞིས་མ་བསླད་པ་རིག་པའི་ངང་ལས་མི་སྒོམ་པ་ལ།↩️  བདག་ཉིད་གཅིག་པའི་མ་རིག་པ་དང་མ་འདྲེས་པ་རིག་པའི་ངང་སྒོམ་ཕྱིར་བསྟན་པ་ནི།↩️  

དང་པོ་སེམས་ཅན་སོགས་རྐང་པ་བཅོ་ལྔ་སྟེ།↩️  ་དང་པོ་ཞེས་པ་སྤྱིར་རིག་པ་ཀ་དག་ལ་གློ་བུར་སེམས་ཀྱི་བསྒྲིབ་པའི་སེམས་ཅན་ལ་དང་པོའི་ཐོག་མ་མེད་དེ་ཐོག་མེད་ནས་འཁོར་བའི་ཕྱིར།↩️  འོན་ཏེ་གློ་བུར་ཏུ་ཡེ་ནས་ཀ་དག་དར་རེ་འཆར་ཚུལ་ལ་ལྟོས་ན་དང་པོ་ཡོད་དེ།↩️  གློ་བུར་འཁྲུལ་པ་ལང་བ་དེ་ཀ་དག་ལ་མེད་པ་གསལ་དུ་བྱུང་བའི་ཕྱིར་ཏེ། འཆི་ཁ་གཞིའི་འོད་གསལ་ལ་སྟོང་ཆེན་གྱི་རྗེས་སུ་འཁྲུལ་སེམས་བྱུང་བ་བཞིན་ནོ།↩️  དེས་ན་དང་པོ་ནས་རང་བཞིན་གྱི་གཞི་རུ་གྲུབ་པ་ཀ་དག་ཆེན་པོའི་ངང་ནས་སེམས་ཅན་དུ་འཁྲུལ་བ་གློ་བུར་བྱུང་བ་རྣམས། གཞིའི་སྒྲ་ལྔར་འཇུག་པ་ལས་འདི་ནི་ཀ་དག་གི་ཡེ་ཤེས་གློ་བུར་སྒྲིབ་པར་འགྲོགས་པ་འཁོར་བའི་རྒྱུའི་ཆ་ལུང་མ་བསྟན་ལ་གཞི་རུ་བརྗོད་པ་ཡིན་ཅིང༌།↩️  དེ་ལ་རིག་པ་མངོན་དུ་གྱུར་པ་མ་ཤར་བས་ན་ཡེ་ཤེས་རང་གི་ངོ་བོ་ཅི་ཡང་དྲན་པ་མེད་ལ་རིག་པའི་མདངས་སམ་གསལ་བྲལ་ཆ་ཏེ། ཐོམ་མེ་བའམ་མི་གསལ་བ་ཡེ་ཤེས་སེམས་ཀྱི་དབང་དུ་གྱུར་པའི་ཆ་དེ་ག་བདག་ཉིད་གཅིག་པའི་མ་ རིག་པ་ཞེས་བྱ་བ་འཁོར་བར་འཁྲུལ་བྱེད་རྩ་བའི་རྒྱུ་ཡིན་ནོ།↩️  ཡེ་ཤེས་སེམས་རྨོངས་བའི་དབང་དུ་གྱུར་པའི་མ་རིག་དེའི་ངང་ལ་དྲན་མེད་ཧད་པོར་གྱུར་པ་ཉིད་ཀྱིས་རྟོག་མེད་ཤེས་རིག་གི་རང་ཚོ་མ་ཟིན་པ་རྣམ་རྟོག་གི་རྒྱ་རུ་འཐུམས་པ་བརྒྱལ་བ་སྟེ།↩️  སློབ་དཔོན་ཞི་བ་འཚོའི་དབུ་མ་རྒྱན་འགྲེལ་ལས།↩️  ཡུལ་ལྔར་ཆགས་པ་སེམས་ནི་བརྒྱལ་གྱུར་བ། །ཞེས་གསུངས་པ་བཞིན་ནོ།↩️  །དེ་ཡང་ཕྱོགས་ཀྱི་གླང་པོས།↩️  རྣམ་རྟོག་མ་རིག་ཆེན་པོ་སྟེ། །འཁོར་བའི་རྒྱ་མཚོར་ལྟུང་བྱེད་ཡིན། །ཞེས་གསུངས་བཞིན།↩️  རྟོག་པ་ཤར་བའི་སྟོབས་ལས།↩️  ཡུལ་ཡིད་འོང་ཞིག་པར་གྱུར་བའི་དངངས་པ་དང༌། ཡིད་མི་འོང་སྐྱེ་བས་སྐྲག་པ་དང༌། བར་མའི་ཡུལ་ལ་དཔྱོད་པའི་ཤེས་པ་ཟ་ ཟིར་འགྱུར་པ་ནི། ལྷན་སྐྱེས་མ་རིག་པ་དང༌། དེ་ལས་བདག་ལ་གཅེས་པར་འཛིན།↩️  གཞན་ཡལ་བར་དོར་ནས་དགྲའི་ཆར་འཛིན་པ་སྐྱེས་པ་ཀུན་ཏུ་བཏགས་པའི་མ་རིག་པ་སྟེ། རྒྱུད་ལས་འཁོར་བའི་རྒྱུ་ནི་མ་རིག་པ། །མ་རིག་པ་ནི་རྣམ་པ་གསུམ།↩️  །བདག་ཉིད་གཅིག་པས་འཁྲུལ་རྩ་བྱས། །ལྷན་ཅིག་སྐྱེས་པའི་རྟོག་པ་གཉིས། ཀུན་ཏུ་བཏགས་པས་ཡུལ་དུ་གྱུར། །ཅེས་གསུངས་པ་ལྟར་མ་རིག་པའི་དབང་གིས་སེམས་པ་གསུམ་འདུ་བྱེད། དེའི་བག་ཆགས་བགོས་པ་རྣམ་ཤེས། བག་ཆགས་ཅིག་ཆར་མ་ཡིན་པར་རིམ་བཞིན།↩️  ཆེར་བརྟས་པའི་མིང་གཟུགས་སོགས་ནས། རྒ་ཤིའི་བར་གྱི་འཁོར་བའི་རྟེན་འབྲེལ་ལུགས་སུ་འབྱུང་བར་འཇུག་པ་བྱུང་ཞིང་ལུགས་འབྱུང་གི་རྟེན་འབྲེལ་བཅུ་གཉིས་གྱི་ནང་ཚན་རྣམ་སྨིན་གྱི་ལམ་བདུན་པོ་དེ་ལས་ཉོན་མོངས་པའི་ལམ་དུག་ལྔ་རྒྱས་ཤིང༌།↩️  དུག་ལྔས་བསྐྱེད་པའི་ལས་ཀྱི་ལམ་འདུ་བྱེད་དེ་དང་སྲིད་པའི་ཚུལ་དུ་བསགས་པ་ལ་བརྟེན་ནས་རྣམ་སྨིན་འབྱུང་ལ།↩️  དེ་ལས་ཀྱང་ཉོན་མོངས་སྐྱེ་བ་སོགས་ཀྱི་འཁོར་བ་འགལ་མེ་བསྐོར་བ་བཞིན་རྒྱུན་ཆད་མེད་པ་ནི།↩️  འཕགས་པ་ཀླུ་སྒྲུབ་ཀྱིས།↩️  ལམ་གསུམ་ཐོག་མཐའ་དབུས་མེད་པ། ཅེས་གསུངས་པ་བཞིན་ནོ།↩️  །འཁྲུལ་པ་འབྱུང་ཚུལ་དེ་ལྟ་ཡིན་ཕྱིར་སེམས་ཅན་རྣམས་འཁོར་བར་འཁྲུལ་པའི་ལྷན་ཅིག་བྱེད་རྐྱེན་རང་བཞིན་གྱི་གཞིས་བྱས་ཏེ།↩️  ཉེར་ལེན་གྱི་གཞི་ནི་སེམས་ཀྱི་དབང་དུ་གྱུར་པས་ཡེ་ཤེས་རང་གི་ངོ་བོ་དྲན་དུ་མེད་པ་བདག་ཉིད་གཅིག་པའི་མ་རིག་པ་ཡིན་པའི་ཕྱིར་ན།️↩️   སངས་རྒྱས་ཀུན་ཏུ་བཟང་པོ་ང་ཡི་དོན་དམ་མངོན་དུ་འགྱུར་བའི་སྨོན་ལམ་འདི་ཉིད་ཀྱི་མཐུས།↩️  སེམས་ཅན་ཀུན་གྱིས་རང་གི་ཆོས་ཉིད་སེམས་ལས་འདས་པའི་རིག་པ་ཀ་དག་ཆེན་པོ་རང་ངོ་ཤེས་པ་མི་བརྗེད་པའི་དྲན་པ་ལྡན་པའི་གོམས་པ་མངོན་དུ་འགྱུར་བར་ཤོག ཅེས་སོ།↩️  ལྷན་སྐྱེས་ཀུན་བཏགས་ཀྱི་མ་རིག་པ་དང་མ་འདྲེས་པ་རིག་པའི་ངང་སྒོམ་བྱེ་བྲག་ཏུ་བསྟན་པ་ནི།↩️  

ལྷན་ཅིག་སྐྱེས་པའི་སོགས་རྐང་བ་བཅུ་གཅིག་གིས་བསྟན་སྟེ།↩️  ཆོས་ཉིད་ཀྱི་བསྒྲིབས་བྱེད་དུ་ཡེ་ནས་ལྷན་གཅིག་ཏུ་སྐྱེས་པའི་མ་རིག་པ་ནི།↩️  ཀུན་གཞིའི་རྣམ་པར་ཤེས་པའི་མཚན་ཉིད་ཅན། ↩️ ཡེ་ཤེས་ཀྱི་ངོ་བོ་དྲན་དུ་མེད་པའི་བརྗོད་འབྱམས་སུ་ཡེངས་པ་ཡིན་ལ༑↩️  མེད་པའི་ཆོས་ཀུན་ལ་ཡོད་པར་རྟག་ཏུ་སྒྲོ་བཏགས་པའི་མ་རིག་པ་ནི།↩️  ཡིད་དང་ཉོན་ཡིད་ཀྱི་ཆར་གཏོགས་བདག་གཞན་ཐ་དད་གཉིས་སུ་སྒྲོ་འདོགས་ཀྱིས་འཛིན་པ་ཡིན་ལ།↩️  དེ་ལྟ་བུའི་ལྷན་ཅིག་ཀུན་བཏགས་ཀྱི་མ་རིག་འདི་གཉིས་སེམས་ཅན་ཀུན་གྱི་འཁོར་བའི་འཁྲུལ་པ་བསྐྱེད་པའི་རྒྱུའི་གཞི་ཡིན་ནོ།↩️  །སངས་རྒྱས་ཀུན་ཏུ་བཟང་པོ་ང་ཡི་ཆོས་ཉིད་མངོན་དུ་འགྱུར་བའི་སྨོན་ལམ་གྱིས།↩️  འཁོར་བའི་སེམས་ཅན་ཐམས་ཅད་ཀྱི་རྒྱུད་ལ་ཡོད་པའི་དྲིན་མེད་འཐིབ་བའི་མི་ཤེས་མུན་པ་ལྷན་སྐྱེས་མ་རིག་དེ། གཉུགས་མའི་དྲན་པ་ལ་གནས་པའི་ངང་སྒོམ་གྱིས་སངས།↩️  གཉིས་སུ་འཛིན་པའི་ཤེས་པ་ཀུན་བརྟགས་ཀྱི་མ་རིག་དེ་ཤེས་རབ་ཆེན་པོ་ལ་གནས་པའི་ངང་སྒོམ་གྱིས་དབྱིངས་སུ་དེངས།↩️  རང་རིག་མངོན་དུ་མ་གྱུར་པའི་ཆ་ལུང་མ་བསྟན་དེ། བདག་ཉིད་གཅིག་པའི་མ་རིག་པ་སྟེ། དེའི་གཉེན་པོ་རིག་པའི་ཡེ་ཤེས་གཅེར་བུ་ལྷང་ངེའི་ཚུལ་དུ་རང་ངོ་ཤེས་པའི་ངང་ལ་གནས་པའི་ངང་སྒོམ་མཐར་ཕྱིན་པར་ཤོག། ཅེས་སོ།↩️   །འདིས་ནི་དྲན་པ་དང་ཤེས་རབ་ཡེ་ཤེས་གསུམ་ཚང་བ་སྒོམ་གྱི་གནད་མ་ནོར་བ་ཡིན་པས་དེ་དག་ལེགས་པར་བསྟན་ཏོ།↩️  

གསུམ་པ་དུག་ལྔ་རང་སར་གྲོལ་བའི་འཁྲུལ་མེད་ཀྱི་སྤྱོད་པས་ལ་བཟླ་བ་ལ་གཉིས་འཛིན་བློ་ནི་སོགས་སྐང་པ་ལྔ་བཅུ་ང་དགུ་ལས།↩️  སྤྱིར་སོ་སོར་ཐར་བ་ནས་ཉོན་མོངས་པ་ལ་སྐྱོན་དུ་བལྟས་ཏེ་སྤོང་ཚུལ།↩️  བྱང་སེམས་ཀྱིས་གཞན་དོན་བྱེད་པའི་ལམ་གྲོགས་སུ་བསྒྱུར་ཚུལ།↩️  སྔགས་སུ་ལྷ་དང་ཡེ་ཤེས་ཀྱི་ངོ་བོ་ལམ་དུ་བྱེད་ཚུལ་གསུངས་བ་ཡིན་ཀྱང་། ཉོན་མོངས་པ་ལ་རང་གི་མཚན་ཉིད་ཀྱིས་གྲུབ་པའི་ཉོན་མོངས་པ་དང་། རང་གི་མཚན་ཉིད་ཀྱིས་མ་གྲུབ་ཅིང་གཟུགས་བརྙན་དུ་སྣང་བ་གཉིས་ལས།↩️  རང་མཚན་གྱིས་གྲུབ་པ་སེམས་ཅན་གྱི་རྒྱུད་ལ་སྲིད་པར་འཕེན་བྱེད་དུ་ཡོད་པ་སྟེ། འདིའི་རྒྱུ་ངོ་བོ་འབྲས་བུས་བཅས་པ་རྩད་ནས་སྤོངས་བར་ལམ་སྡོམ་པ་གསུམ་ཀ་གནད་གཅིག་ཏུ་གྱུར་བ་སྟེ།↩️  སྡོམ་གསུམ་རྣམ་ངེས་ལས།↩️  སྤོང་བསྒྱུར་ལམ་དུ་བྱེད་པ་སོ་སོ་ཡང་། ཉོན་མོངས་རང་མཚན་སྤོངས་བར་མཁས་རྣམས་མཐུན། །ཅེས་སོ།↩️  །གཟུགས་བརྙན་ནི་བྱམས་པ་དགའ་ལྟ་བུ་འདོད་ཆགས།↩️  སྙིང་རྗེ་ཞེ་སྡང།↩️  བཏང་སྙོམས།གཏི་མུག་ལྟར་སྣང་བའི་རྣམ་པ་ཡིན་པ་བཞིན་ནོ།↩️  །འོ་ན་བྱང་སྔགས་གཉིས་ཀྱི་ཉོན་མོངས་གང་དུ་སྡུད་ཅེ་ན།↩️  རང་མཚན་པའི་ཆར་གཏོགས་ཡིན་ནོ།↩️  །སྤངས་བྱ་ཉོན་མོངས་དང་ལས་དང་རྣམ་སྨིན་གྱི་ཀུན་ནས་ཉོན་མོངས་པ་འདི་དག་གིས་བག་ཆགས་དང་བཅས་སྤོངས་བ་ནི་རྫོགས་ཆེན་པོའི་སྤྱོད་པའི་མཆོག་ཡིན་མོད།↩️  གང་དག་སྙིགས་དུས་ཀྱི་སེམས་ཅན་ལས་ངན་རྣལ་རྫུ་གྲུབ་རྫུ་གཏེར་རྫུར་སྣང་བ་སོགས་ཀྱིས་ཉོན་མོངས་གསུམ་འཆོལ་ཉོག་ཏུ་སྤྱོད་པ་ཐེག་ཆེན་གྱི་སྤྱོད་པ་དང་། ཉོན་མོངས་རྣམ་རྟོག་ཡེ་ཤེས་ཡིན་པར་སྨྲ་བ་ནི་ཕྱིན་ལོག་ཁོ་ན་སྟེ།↩️  བཅོམ་ལྡན་འདས་ཀྱིས་རྒྱུད་སྡེ་དུ་མ་ལས་ཡང་ཡང་གསུངས་བ།↩️  རྣལ་འབྱོར་མིན་ལ་རྣལ་འབྱོར་འཆོས། །ཕྱག་རྒྱ་བསྒྲོད་པར་བྱེད་པ་དང་།↩️  །ཡེ་ཤེས་མེད་ལ་ཡེ་ཤེས་ཚུལ། །ཐེ་ཚོམ་མེད་པར་དམྱལ་བར་འགྲོ། །ཞེས་དང་།↩️  ཁྱད་པར་འཕགས་སྟོད་ལས།↩️  སེར་སྐྱས་ཡུལ་རྣམས་ལ་སྤྱོད་བཞིན། ཡེ་ཤེས་འགྱུར་མཆི་སྡིག་བྲལ་བ། །ཁྱོད་ཀྱིས་ཀུན་ནས་ཉོན་མོངས་ལས། །ཐར་པ་ག་ལ་ཡོད་ཅེས་གསུངས། ཞེས་སོ།↩️  །དེ་བས་ན་སྤྱོད་པའི་མཆོག་དུག་ལྔ་རང་གྲོལ་རང་བཞིན་ནི་མེད་པར་གཏོང་བ་ཐེག་མཆོག་རྒྱལ་པོའི་སྤྱོད་པ་ཡིན་ལ་དུག་ལྔ་འདི་དག་གི་ཉེར་ནེན་ནི།↩️  ཉོན་མོངས་སྔར་སྐྱེས་བཞག་པའི་བག་ཆགས་མེད་པ་ཕྲ་རྒྱས་སྤངས་བ་མ་ཡིན་པ།↩️  ལྷན་ཅིག་བྱེད་རྐྱེན་ནི་རང་རང་གི་ཡུལ་ཉེ་བར་སྣང་བ་དང་།↩️  མི་གཙང་གཙང་བར།↩️  མི་རྟག་རྟག་པར།↩️  སྡུག་བསྔལ་བདེ་བར།↩️  བདག་མེད་ལ་བདག་ཡོད་པར་འཞིན་པ་ཚུལ་མིན་ཡིད་བྱེད་དེ།↩️  མངོན་མཛོད་ལས།↩️  ཕྲ་རྒྱས་སྤངས་བ་མ་ཡིན་པ་དང་། ཡུལ་ནི་ཉེ་བར་གནས་པ་དང་། ཚུལ་བཞིན་མ་ཡིན་ཡིད་བྱེད་ལས། །ཉོན་མོངས་རྒྱུ་ནི་ཚངས་བ་ཡིན། ཅེས་སོ།↩️  དེ་དག་གིས་ཚུལ་གཞུང་དུ་འབྱུང་བ་ནི།↩️  དཡག་ལྔ་སོ་སོར་སྤང་བྱ་ཉོན་མོངས་ངོས་བཟུང་བ། སྤོངས་བྱེད་གཉེན་པོའི་ངང་ལ་གནས་པ་གཉིས་གཉིས་ལས།↩️  སྤངས་བྱ་འདོད་ཆགས་བསྐྱེད་བྱེད་ཚུལ་བཞིན་མ་ཡིན་པའི་ཡིད་བྱེད་ནི།↩️  གཉིས་འཛིན་གསུམ་སྟེ་གློ་བུར་སྒྲིབ་པའི་དབང་གིས་གཉིས་མེད་སྤྲོས་བྲལ་གྱི་ཡེ་ཤེས་གཉིས་སྣང་གི་ཆར་འཆར་རུང་བ་དང་།↩️  ཡུལ་ཡུལ་ཅན་གཉིས་སུ་སྣང་བའི་འཁྲུལ་ཤེས་དང་།↩️  བདག་གཞན་གཉིས་སུ་རྟོག་པ་སྟེ། མ་རིག་གསུམ་གྱི་བློའམ་སེམས་སུ་ཤར་སྟོབས་ཀྱིས་ནི། ང་ལས་ཕ་གིའམ་ཕ་གི་ལས་ང་བྱུང་སྙམ་པའི་ཐེ་ཚོམ་བྱུང་སྟེ་བདག་ལ་གཅེས་འཛིན་གྱི་ཞེན་པ་ཕྲ་མོ་སྐྱེས་པའོ།↩️  །ཕྲ་རྒྱས་སྤང་བ་མ་ཡིན་པ་ནི།↩️  སྔ་མའི་དབང་ལས↩️  །ཐོག་མེད་ནས་གོམས་པའི་ཉོན་མོངས་པའི་བག་ཆགས་འཐུག་པོ་སྟེ་མང་དུ་བརྩེགས་པས་བགོས་པ་ཕྲ་མོ་ནས་ཅིག་ཆར་མིན་པར་རིམ་གྱིས་བརྟས་ཤིང་རྒྱས་པའོ།↩️  ཆགས་ཡུལ་ཉེ་བར་གནས་པ་ནི་ཤ་སོགས་བཟའ་བ། ཆང་སོགས་བཏུང་བའི་ཟས། གསེར་དངུལ་བཞོན་པ་སོགས་ཀྱི་ནོར། དར་རས་སྣམ་བུ་སོགས་ཀྱི་གོས་དང་།↩️  ས་ཆ་ཡུལ་རིས་གུར་ཁང་ཁྱིམ་གྱི་གནས་དང་། རྗེ་དཔོན་གཡོག་འཁོར་སོགས་ཀྱི་གྲོགས་ དབང་པོ་ལྔའི་ལོངས་སྤྱོད་གཟུགས་མཛེས་པ་སོགས་འདོད་ཡོན་ལྔ་དང་།↩️  ཕ་མ་སོགས་ཤིན་ཏུ་ཕན་ཞིང་བྱམས་པའི་ཉེ་དུར་གྱུར་པའི་གཉེན་རྣམས་སུ་སྣང་བའོ།↩️  །རྒྱུ་དེ་དག་ཚོགས་པ་ལ་བརྟེན་ནས།↩️  ཉོན་མོངས་པའི་ཀུན་ནས་ཉོན་མོངས་པ་ཡུལ་ཡིད་འོང་མཐོང་ཚེ་འབྲལ་མི་ཕོད་པ་ལྟ་བུའི་ཆགས་པར་གྱུར་པའི་འདོད་པས་སྙིང་པུག་པ་ལྟར་གདུངས་བ་ནི་འདོད་ཆགས་སྐྱེས་པ་སྟེ། དེའིཉེས་པ་ནི་ཆགས་པའི་ཡུལ་ཡུལ་ཅན་དེ་དག་ཐམས་ཅད་སྐད་ཅིག་གིས་སྡིག་པའི་མི་རྟག་པ་རྟེན་དུ་གསཡུར་པ། །ཆགས་པས་ཆོས་རྣམ་མི་མཐོང་སྟེ།↩️  །མི་གང་ཆགས་པས་ཟིལ་ནོན་པ། །དེ་ཡིས་མུན་པས་མུན་པར་འགྱུར། །ཅེས་གསུངས་སོ།↩️  །ཆགས་པ་དེས་ཀུན་ནས་བསླངས་པའི་ལས་ཀྱི་ཀུན་ནས་ཉོན་མོངས་པ་བསྲན་ཡོད་གཟུང་བྱའི་ལས། ལུག་གསོད་པ་ལྟ་བུ་འདོད་ཆགས་ཀྱིས་སྲོག་གཅོད་པ། རྫས་སྐུ་བའི་མ་བྱིན་ལེན་དང་། རྫོགས་པ་ཆེན་པོའི་རྒྱུད་ལས། རྒྱུ་ཡི་ཐེག་པ་སྤང་བས་ནི། ཇགས་ཀྱི་དམ་ཚིག་གཏན་ནས་ཉམས། འབྲས་བུར་རྒྱབ་ཀྱིས་ཕྱོགས་ནས་སུ། བསྐལ་པ་འབུམ་ཁྲིར་ན་རག་གནས། ཞེས་གསུངས་པ་ལྟར་ཁུ་བ་དབྱུང་བ་ལྟ་བུའི་ལོག་གཡེབ་སྟེ་ལུས་ཀྱི་གསུམ།↩️  རྫུན་སོགས་ངག་གི་བཞི་སྟེ་གཟུགས་ཅན་བདུན།↩️  འཛིན་བ་ཡིད་ཀྱི་ལས་བརྣབ་སེམས་སོགས་གསུམ་སྟེ་བཅུའི་ཆར་གྱུར་པའི་ལས་ངན་སྣ་ཚོགས་ལ་ཟད་པའི་མཐའ་མེད་པ་གསོགས་པའོ།↩️  འདོད་ཆགས་ཞེན་པའི་ལས་ཀྱི་འབྲས་བུ་རྣམ་སྨིན་གྱི་ཀུན་ནས་ཉོན་མོངས་པར་མཐོང་ཆོས་སམ། སྐྱེ་ནས་སམ། ལན་གྲངས་གཞན་ལ་མྱོང་འགྱུར་གྱི་ཚུལ་དུ་སྨིན་པའི་ཚེ་ན། རྒྱུ་མཐུན་གྱི་འབྲས་བུ་ཟས་གོས་སོགས་མེད་པ་ལ་བསྐམ་ཞིང་། ཡོད་པ་ལ་ཆགས་པའི་སེར་སྣའི་སྡུག་བསྔལ་གྱིས་གདུང་བའི་སྐྱོན་ཅན་དང་།↩️  རྣམ་སྨིན་གྱི་འབྲས་བུ་ཡི་དྭགས་སུ་སྐྱེས་ནས་བཀྲེས་སྐོམ་གྱི་སྡུག་བསྔལ་གྱིས་འཇིགས་པའམ་ཡ་རེ་ང་བའོ།↩️  སྤངས་བྱེད་གཉེན་པོའི་ངང་ལ་གནས་པ་ནི།↩️  སངས་རྒྱས་ཀུན་ཏུ་བཟང་པོ་ང་ཡི་ཆོས་ཉིད་མངོན་བྱེད་ཀྱི་སྨོན་ལམ་སྟོབས་ཀྱིས། འདོད་ཆགས་ཞེན་པས་བཅིངས་པའི་འགྲོ་དྲུག་གི་སེམས་ཅན་རྣམས་ཀྱིས་ཐེག་དམན་ལྟར་སྐྱོན་དུ་བལྟས་ནས་འདོད་ཅིང་ཆགས་པའིབ་གདུང་བ་ཕྱིར་བཟློགས་ཏེ་མ་སྤངས། བདུད་དང་མུ་སྟེགས་ལྟར་འདོད་ཆགས་ཞེན་པ་ཡོན་ཏན་ཏུ་བལྟས་ནས་ཚུར་རྒྱུད་ལ་མ་བླང་བར། འདོད་ཆགས་ཀྱི་རྟོག་པ་བྲང་ངེ་སྐྱེས་ཚེ། ཤེས་རིག་རྗེན་སངས་ངོས་བཟུང་ནས་རྣམ་པར་རྟོག་པས་བཅས་བཅོས་མི་བྱེད་པར་ཐད་ཀར་རང་སར་ལྷོད་ཀྱིས་གློད་པ་ཡིས། རིག་སྟོང་འོད་གསལ་པ་རྟོག་བྲལ་ཆེན་མོ་རང་གི་སོ་ཚུག་ཟིན་པ་གྱུར་ནས། ཆོས་ཀུན་སོ་སོར་རྟོག་པའི་ཡེ་ཤེས་ཆགས་བྲལ་ཆེན་པོ་ཐོབ་པར་ཤོག ཅེས་སོ།↩️  །སྤང་བྱ་ཞེ་ སྡང་བསྐྱེད་བྱེད་ཡུལ་ཉེ་བར་གནས་པ་ནི།↩️  ཕྱི་རོལ་གྱི་དགྲ་སོགས་ཡུལ་ཡིད་དུ་མི་འོང་བ་གང་ཡིན་གྱི་སྣང་བ་བྱུང་བའོ།↩️  ཚུལ་མིན་ཡིད་བྱེད་ནི།↩️  དེ་ལ་འདུ་ཤེས་ཕྱིན་ཅི་ལོག་པར་རང་གི་ལེགས་པའི་ཆ་འབྲལ་ལོ་སྙམས་པའི་འཇིགས་པ་དང་ཉེས་པར་སྦྱར་སྙམས་ཀྱི་སྐྲག་པའི་ཤེས་པ་ཕྲ་མོ་བན་བུན་ཀྱི་འགྱུ་རྟོག་བྱུང་ནས་སོ↩️ ། །ཕྲ་རྒྱས་མ་སྤངས་པ་ནི།↩️  དེས་དབང་གིས་ཐོག་མེད་ནས་གོམས་པའི་ཞེ་སྡང་གི་རྣམ་པའི་བག་ཆགས་རྒྱུད་ལ་ཡོད་པ་ བརྟས་པའོ།↩️  །རྒྱུ་ཏེ་དག་ཚོགས་པ་ལས། ཉོན་མོངས་པའི་ཀུན་ནས་ཉོན་མོངས་པ་ཡུལ་གང་ལ་ཡིད་མི་འོང་བ་དགྲ་འཛིན་གྱི་ཁོང་ཁྲོ་ཀུན་ནས་མནར་སེམས་པ་སྐྱེས་པ་སྟེ། དེ་སེམས་ཀྱི་སྐད་ཅིག་གཅིག་ཏུ་སྐྱེ་བས་ཀྱང་ བསྐལ་པ་སྟོང་དུ་སྦྱིན་པ་དང་ཚུལ་ཁྲིམས་ཀྱི་དགེ་རྩ་གང་བསགས་ཐམས་ཅད་འཇོམས་པ་དང་།↩️  སྤྱོད་འཇུག་ལས།↩️  ཞེ་སྡང་ལྟ་བུའི་སྡིག་དང་མེད། །ཅེས་སྡིག་པ་ཆེན་པོ་བསགས་པ་དང་།↩️  སྡུད་པ་ལས་↩️  སྡང་ཞིང་བཟོད་དང་ བྲལ་ལ་བྱང་ཆུབ་ག་ལ་ཡོད། །གསུངས་པ་བཞིན་ཐར་པ་ཐོབ་པའི་སྐལ་བ་གཅོད་པ་དང་།↩️  མདོ་ལས། གཞན་ལ་གནོད་པ་དགེ་སྦྱོང་མ་ཡིན་ནོ། །ཞེས་གསུངས་པ་ལྟར་དགེ་སྦྱོང་གི་ཆོས་བཤིགས་པ་དང༌།↩️  བསླབ་བཏུས་ལས་↩️ ༑གནོད་པ་ལས་བཟློག་པའི་ཕྱིར་ཁྲོས་ན་ཉེས་པ་ཡོད་དམ་ཞེ་ན། དེའི་བག་ཆགས་གསོས་པར་འགྱུར་པས་སྙིང་རྗེ་ཉམས་པའི་ཉེས་པར་འགྱུར་རོ། །ཞེས་པ་ལྟར།↩️  སྙིང་རྗེ་ཉམས་ནས་ཐེག་ཆེན་གྱི་རྩ་བ་གཅོད་ པའོ། །དེས་ཀུན་ནས་བསླངས་བ་ལས་ཀྱི་ཀུན་ནས་ཉོན་མོངས་པ་ནི།↩️  སྲོག་གཅོད་ཀྱི་ཕྱོགས་མཐུན་སེམས་ཅན་ལ་རྡོ་དབྱུག་ཁུ་ཚུར་སོགས་ཀྱིས་བརྡེག་པ་དང་། དངོས་གསོད་པ་དང་ལོག་གཡེམ་སོགས་གཞན་ལ་གནོད་པའི་ལས་རྩུབ་ཧྲགས་པའི་མི་དགེ་བཅུ་རྒྱུད་ལ་སྐྱེས་པར་བྱེད་དོ།↩️  ཞེ་སྡང་ལས་ཀྱི་འབྲས་བུ་རྣམ་པར་སྨིན་པའི་ཀུན་ནས་ཉོན་མོངས་ཀྱི་ཚུལ་དུ་མྱོང་འགྱུར་གསུམ་དུ་སྨིན་པའི་ཚེ་ན། རྣམ་སྨིན་གྱི་འབྲས་བུ་དམྱལ་བའི་ཁམས་ བཅོ་བརྒྱད་དུ་ཁྲོ་ཆུར་བཙོ་བ་མེས་བསྲེགས་པ། གྲང་བར་ཆུད་པས་སྡུག་རེ་བསྔལ་བའོ།↩️  །སྤོང་བྱེད་གཉེན་པོའི་ངང་ལ་གནས་པ་ནི།↩️  སངས་རྒྱས་ཀུན་ཏུ་བཟང་པོ་ང་ཡི་སྨོན་ལམ་གྱིས་འགྲོ་དྲུག་སེམས་ཅན་ཐམས་ཅད་ཀྱི་ཞེ་སྡང་དྲག་པོ་སྐྱེས་པའི་ཚེ་སྤང་བླང་མི་བྱ་རང་སོར་གློད་པ་སྔར་བཞིན་དེ་དུས་རིག་སྟོང་རྗེན་པ་ངོས་བཟུང་བས་རང་སོ་ཟིན་གྱུར་ནས་གསལ་སྟོང་མི་རྟོག་པའི་ཡེ་ཤེས་མེ་ལོང་ལྟ་བུ་ཐོབ་པར་ཤོག ཅེས་སོ།↩️  །སྤང་བྱ་ང་རྒྱལ་ བསྐྱེད་བྱེད་ཕྲ་རྒྱས་མ་སྤང་བ་ནི།↩️  རང་སེམས་ལ་ང་རྒྱལ་གྱི་ཁེངས་པར་གྱུར་པའི་བག་ཆགས་ལྡན་པ་ལ། ཡུལ་ཉེ་བར་གནས་པ་ང་རྒྱལ་སྐྱེས་པའི་ཡུལ་གཞན་ལ་བསྟེན་ནས།↩️  ཚུལ་མིན་ཡིད་བྱེད་ང་རྒྱལ་ཅན་གྱི་སྐྱེ་བོ་མཆོག་དུ་སྣང་བ་མཐོན་པོ་རྣམས་དང་འདྲ་བའི་ལད་མོ་བྱེད་འདོད་ཀྱི་འགྲན་སེམས་དང་དམན་པ་ལ་སྨད་དེ་རང་ཆེ་འབྱིན་པའི་བསམ་བློ་མང་བའོ།↩️  །རྒྱུ་དེ་དག་ཚོགས་པ་ལས། ཉོན་མོངས་པའི་ཀུན་ནས་ཉོན་མོངས་པ་ང་རྒྱལ་བདུན་པོ། འཇིག་རྟེན་པའི་ཡེ་ཤེས་ཙམ་མཐོང་བ་ནི། འཕགས་པ་ཡིན་སྙམས་པས་ཁེངས་བ་མངོན་པའི་ང་རྒྱལ།↩️  ལྟ་བ་རྟག་ཆད་དང་སྤྱོད་པ་དགེ་སྡིག་ཁྱད་གསོད་ཀྱིས་སེམས་ཁེངས་བ་ལོག་པའི་ང་རྒྱལ།↩️  རང་ལ་དམ་པའི་ཡོན་ཏན་མེད་ཀྱང་ལུང་རྟོགས་ཀྱི་ཆོས་དང་ལྡན་པའི་གང་ཟག་དམ་པ་ཡོད་པ་ལས་ཀྱང་ལྷག་སྙམས་པ་ང་རྒྱལ་ལས་ཀྱང་ང་རྒྱལ།↩️  དེ་བཞིན་ང་རྒྱལ་ལྷག་པའི་ང་རྒྱལ་ཅུང་ཟད་དང་ང་བོ་སྙམ་པའི་ང་རྒྱལ་ཤས་ཆེ་ཞིང་ཤུགས་དྲག་པའི་སེམས་སྐྱེས་པའོ།↩️  །ལས་གྱི་ཀུན་ནས་ཉོན་མོངས་པ། དེ་དག་གིས་ཀུན་ནས་བསླངས་ཏེ། བདག་དང་འབྲེལ་བ་གཉེན་སོགས་ལའང་ང་རྒྱལ་གྱི་སྦྱོར་བས་ལུས་ཀྱིས་འཐབ་ཅིང་། ངག་གིས་རྩོད་པ་དང་།↩️  རང་དང་མ་འབྲེལ་བ་གཞན་ཕྱོགས་ལ་འཐབ་རྩོད་ཀྱི་མི་དགེའི་ལས་རྣམས་བསོགས་ཅིང་། རྣམ་སྨིན་གྱི་ཀུན་ནས་ཉོན་མོངས་ངན་སོང་གསུམ་གྱི་སྡུག་བསྔལ་མྱོང་བ་སྟེ།↩️  སྤྱོད་འཇུག་ལས↩️  ཉོན་མོངས་ང་རྒྱལ་གྱིས་ཁེངས་ནི། །ངན་འགྲོར་ང་རྒྱལ་གྱིས་ཁྲིད་ཅིང་། །ཞེས་སོ།↩️  །དེ་ཡང་ལོག་པའི་ང་རྒྱལ་གྱིས་ནི་ངན་སོང་ཁོ་ན་ལས་མེད་ཀྱང་གཞན་དྲུག་པོ་དང་འདྲེས་པའི་དགེ་བ་བྱས་ཀྱང་ལས་དེའི་འབྲས་བུ་མྱོང་བ་རྒྱུ་མཐུན་གྱི་ཚུལ་དུ་ལྷའི་གནས་སུ་སྐྱེས་ཏེ་སྨིན་པའི་ཚེ་ན། ལྷ་རྣམས་འཆི་འཕོ་བའི་སྡུག་བསྔལ་རང་གི་ཞག་བདུན་དུ་མྱོང་བ་ན། རྒྱལ་ཆེན་རིས་བཞིའི་ལྷས་མི་ལོ་སུམ་བརྒྱ་ལྔ་བཅུ་བར་མྱོང་ལ་གོང་མ་ཚེ་ཅི་ཙམ་རིང་བར་འཚེ་འཕོ་བའི་སྡུག་བསྔལ་དེ་ཙམ་ རིང་བ་དེའི་ཚེ་ཕྱི་མར་ངན་སོང་སོགས་འོག་མར་ལྷུང་བ་མངོན་ཤེས་ཀྱིས་མཐོང་ནས་བརྒྱ་ལ་འབོགས་སོགས་ཀྱི་སྡུག་བསྔལ་མྱོང་དགོས་པའི་ལྷ་རུ་སྐྱེས་པའོ།↩️  །སྤོང་བྱེད་གཉེན་པོའི་ངང་ལ་གནས་པའི་སྨོན་ལམ་ནི།↩️  སངས་ རྒྱས་ང་ཡི་སྨོན་ལམ་གྱིས། ཁེངས་སེམས་སྐྱེས་པའི་སེམས་ཅན་རྣམས་ང་རྒྱལ་སྐྱེས་པ་དེའི་ཚེ་ན་ཤེས་པ་རང་སོར་སྔར་བཞིན་གློད་པས་རིག་པ་རང་སོ་ཟིན་གྱུར་ནས་མཉམ་པ་ཉིད་ཀྱི་ཡེ་ཤེས་ང་རྒྱལ་མེད་པའི་ངོ་བོའི་དོན་ རྟོགས་པར་ཤོག། ཅེས་སོ།↩️  །སྤང་བྱ་ཕྲག་དོག་བསྐྱེད་བྱེད་ཡུལ་ཉེ་བར་གནས་པ་རང་ལས་མཐོ་བ་དང་མཉམ་པ་གཉིས་གང་རུང་དུ་སྣང་བས། ཚུལ་མིན་ཡིད་བྱེད་མཐོ་དམན་གཉིས་སུ་སྣང་བའི་ཆ་ལ་འཛིན་ཞེ་ན། ཆེར་བརྟས་པ་ཕྲ་རྒྱས་མ་སྤངས་པ། ཐོག་མེད་ནས་གཉིས་འཛིན་གོམས་པའི་བག་ཆགས་ཡོད་པ་ཉིད་ཀྱིས་ཉོན་མོངས་པའི་ཀུན་ནས་ཉོན་མོངས་པ། བདག་བསྟོད་ཚེ་གཞན་ལ་སྨོད་པར་འདོད་པ། བདག་ལ་བསྟོད་ཚེ་གཞན་ལ་སྨོད་འདོད་སོགས། མཆོག་གམ་མཉམ་པ་ལ་འགྲན་པའོ། ལས་ཀྱི་ཀུན་ནས་ཉོན་མོངས་པ་ཟུག་ངུའམ་གནོད་པའི་ལས། སྦྱོར་བ་འཐབ་རྩོད་རྒྱས་ཤིང་། བསམ་པ་འགྲན་སེམས་བརྟས་པའོ།↩️  རྣམ་པར་སྨིན་པའི་ཀུན་ནས་ཉོན་མོངས་པ་དེ་ཡང་དགེ་བ་དང་འདྲེས་པའི་རྒྱུ་ལས་མཐོ་རིས་ཀྱི་གྲངས་སུ་གྱུར་ཀྱང་། ཕན་ཚུན་སྲོག་དང་འབྲལ་བའི་གསོད་པ་དང་།↩️  ཡན་ལག་གཅོདཔ་འཐབ་རྩོད་ལ་དགའ་བའི་ལྷ་མིན་གྱི་གནས་སུ་སྐྱེས་ལ། འཁྲུགས་ རྩོད་ཀྱི་སྡིག་པའི་ལས་ཀྱི་འབྲས་བུ་ཤི་འཕོས་མ་ཐག་དམྱལ་བའི་གནས་སུ་ལྟུང་བ་ལས་འགྲོ་ས་གཞན་མེད་པ་མུ་སྟེགས་རྒྱས་པ་ལྟ་བུའི་གཏི་མུག་གི་ལུགས་ངན་དང་མ་འདྲེས་པ་ཐམས་ཅད་མཁྱེན་པས་གཟིགས་པ་སྟེ།↩️  ཁྱད་ པར་འཕགས་བསྟོད་ལས།↩️  · ཁྲོས་པས་གཡུལ་ངོང་བསད་ན་ནི། །བདེ་འགྲོར་འགྱུར་ཞེས་རྒྱས་པ་ཟེར། མགོན་པོ་ཁྱེད་ཀྱིས་གནས་སྐབས་དེའི། །སེམས་ནི་ངན་འགྲོ་ཡིན་ཅེས་གསུངས། །ཞེས་སོ།↩️  །སྤོང་བྱེད་གཉེན་པོའི་ངང་ལ་གནས་པ་ནི།↩️  སངས་རྒྱས་ང་ཡི་སྨོན་ལམ་གྱིས་འགྲན་སེམས་འཐབ་རྩོད་ཀྱི་རྣམ་རྟོག་སྐྱེས་པའི་འགྲོ་རྣམས་ཀྱིས་དགྲར་འཛིན་རྟོག་པའི་རྒྱུ་མཐུན་པར་མི་བྱ་བར་ཐད་དཀར་རང་སར་གློད་པས་རྟོག་མེད་ཤེས་པའི་རང་སོ་ཟིན་གྱུར་ནས། སེམས་ཅན་འདུལ་བའི་ཕྲིན་ལས་ཐམས་ཅད་ཐོགས་མེད་མཁྱེན་པ་བྱ་གྲུབ་ཡེ་ཤེས་ཐོབ་པར་ཤོག ཅེས་སོ།↩️  །སྤང་བྱ་གཏི་མུག བསྐྱེད་བྱེད་ཕྲ་རྒྱས་མ་སྤངས་པ་ནི།↩️  མངོན་སུམ་ཟབ་མོ་མ་མཐོང་བའི་དབང་གིས་ཡེ་ཤེས་རང་གི་ངོ་བོ་དྲན་རྒྱུ་མེད་པ་ཕྱིན་ཅི་ལོག་གི་སེམས་རྟོག་གི་ཆར་གྱུར་པའོ།↩️  །ཡུལ་ཉེ་བར་གནས་པ་ནི།↩️  བློ་ཕྱིན་ཅི་ལོག་ཏུ་འཇུག་པའི་གཞི་དགེ་སྡིག་སོགས་སྣང་བའོ།↩️  །ཚུལ་མིན་ཡིད་བྱེད་ནི↩️  དཔལ་ལྡན་ཨ་ཏི་ཤས།↩️  བཏང་སྙོམས་ལྟར་སྣང་གཏི་མུག་ཡིན། །ཅེས་གསུངས་པ་ལྟར་ཡོན་ཏན་གྱི་ཆོས་ལ་ཡོན་ཏན་དུ་མི་ལྟ་བར་ཅི་མི་སྙམ་པར་འཇོག་པ།↩️  སྐྱོན་ལ་སྐྱོན་དུ་མི་ལྟ་བར་ཅི་མི་སྙམས་པར་འཇོག་པའི་བཏང་སྙོམས་ལ་ཡིད་བཅུག་པའོ།↩️  རྒྱུ་དེ་གསུམ་ལས་བྱུང་བ་ཉོན་མོངས་པའི་ཀུན་ནས་ཉོན་མོངས་པ་གཏི་མུག་ནི།↩️  དགེ་སྡིག་རྒྱུ་འབྲས་གནས་ལུགས་ལས་གཞན་དུ་ཡེངས་པ་སེམས་ཕྱིན་ཅི་ལོག་སྐྱེས་པ་སྟེ། དཔེར་ན་དགེ་བ་སྡིག་པར་འདུ་ཤེས་དེ། སྡིག་པ་དགེ་བར་འདུ་ཤེས་པ་ལྟ་བུའོ།↩️  །ཀུན་སློང་དེ་ཡིས་བསྐྱེད་པ་ལས་ཀྱིས་ཀུན་ནས་ཉོན་མོངས་པ་ནི། ཡིད་ཤེས་མི་གསལ་བའི་འཐིབ་པ་དང་། དབང་ཤེས་མི་གསལ་བས་ལུས་ལྕི་བའི་རྨུགས་པ་དང་། སྔར་ བྱུང་དྲན་པའི་བརྗོད་པ་དང་ ཚོགས་དྲུག་འགགས་པའི་བརྒྱལ་བ་དང་། བླང་དོར་གྱི་གནས་ལ་འཇུག་པའི་དཀའ་ཚེག་དོར་བའི་ལེ་ལོ། དེ་མིན་ལ་དེར་འཛིན་ཆེ་བའི་གཏི་མུག་གིས་བསྐྱེད་པའི་སྲོག་གཅོད་སོགས་སྡིག་ལས་ བསགས་པའོ།↩️  །རྣམ་སྨིན་གྱི་ཀུན་ནས་ཉོན་མོངས་པ་ནི།↩️  དེ་ལྟ་བའི་ལས་བྱས་པས་བསྐྱེད་པའི་འབྲས་བུ་ནི།↩️  གླེན་ལྐུགས་སྐྱབས་བསྟེན་པའི་ནུས་པ་མེད་ཅིང་དགེ་ལས་ལས་བྱོལ་ཏེ་སོང་ནས་སྡིག་པས་འཚོ་བ་དུད་འགྲོའི་ གནས་སུ་སྐྱེ་བ་འཁྱམས་ཏེ། གཅིག་ལ་གཅིག་ཟ་སོགས་ཀྱིས་སྡུག་བསྔལ་བའོ།↩️  །སྤོང་བྱེད་གཉེན་པོའི་ངང་ལ་གནས་པ་ནི།↩️  སངས་རྒྱས་ང་ཡི་སྨོན་ལམ་གྱིས། གཏི་མུག་གི་ཉོན་མོངས་པར་རྒྱུད་བྱིངས་བའམ་ལྷུང་ནས་རྣམ་རྟོག་སྣ་ཚོགས་ཤར་བའི་མི་ཤེས་མུན་པ་བྱུང་བ་ལ། ཆོས་ཉིད་ཀྱི་དྲན་པ་རིག་པ་གསལ་བའི་མདངས་གཟུང་འཛིན་བདག་རྟོག་གི་གོས་དང་བྲལ་བའི་རྗེན་པར་ཤར་བར་གྱུར་ནས། མ་རིག་རྣམ་རྟོག་སྤངས་ཤིང་མེད་པ་སྤྲོས་བྲལ་ཆོས་དབྱིངས་ཡེ་ཤེས་ཐོབ་པར་ཤོག ཅེས་སོ།↩️  །གསུམ་པ་འབྲས་བུ་མངོན་དུ་འགྱུར་ཚུལ་ནི།↩️  
  
  ཁམས་གསུམ་སེམས་ཅན་སོགས་རྐང་བ་བཅུ་ལས།↩️  རྟོགས་པའི་ཆོས་དབྱིངས་གཞི་འབྲས་དབྱེར་མེད་དུ་བསྟན་པ་ནི།↩️  ཕུང་ལྔའི་སྒྲིབ་བཅས་སེམས་ཅན་གྱི་ཆོས་ཉིད་རྣམ་དག་དང་། ཕུང་ལྔའི་སྒྲིབ་བྲལ་ཆོས་ཉིད་ཀྱི་རང་བཞིན་སངས་རྒྱས་ཀྱི་རྣམ་དག་གཉིས་ཀ་རྣམ་པ་ཐམས་ཅད་མཁྱེན་པ་ལས་འདས་པར།↩️  མདོ་སྡུད་པ་ལས།↩️  གཟུགས་ཀྱི་དག་པ་འབྲས་བུ་དག་པར་ཤེས་པར་བྱ། །འབྲས་བུ་གཟུགས་དག་ཐམས་ཅད་མཁྱེན་ཉིད་དག་པར་འགྱུར། །ཐམས་ཅད་མཁྱེན་ཉིད་དག་དང་འབྲས་བུ་གཟུགས་དག་པ། །ནམ་མཁའི་ཁམས་དང་འདྲ་སྟེ་དབྱེར་མེད་གཅད་དུ་མེད། ། ཅེས་གསུངས་པ་བཞིན།↩️  ཁམས་གསུམ་སེམས་ཅན་ཐམས་ཅད་ཀུན་ལ་གནས་པའི་རིག་པ་བདེ་གཤེགས་སྙིང་པོ་ལ་ཀུན་གཞིའི་སྒྲ་བཞག་པ།↩️  མདོ་ལས།↩️  སྙིང་པོ་དེ་ལ་ཀུན་གཞིའི་སྒྲས། །དེ་བཞིན་གཤེགས་པས་བསྟན་པར་མཛད། །ཅེས་པ་དེ་ཉིད་འབྲས་བུ་བདེ་བར་གཤེགས་པའི་གོ་འཕང་མངོན་དུ་མཛད་པའི་སངས་རྒྱས་ཀུན་ཏུ་བཟང་པོ་ང་དང་ངོ་བོ་མཉམ་སྟེ། བསལ་བཞག་མེད་པའི་ཆོས་ཉིད་ཀྱི་ངོ་བོ་ཡིན་པའི་ཕྱིར་རོ།↩️  །སྤང་བྱ་རྫུན་སྣང་ཡེ་མེད་དུ་བསྟན་པ་ནི།↩️  ཡེ་ཤེས་མངོན་དུ་མ་གྱུར་བས་དྲན་དུ་མེད་པ་བདག་ཉིད་གཅིག་པའི་མ་རིག་པར་ཤར་བ་འཁྲུལ་བའི་གཞིའམ་རྒྱུ་རུ་སོང་ནས། ད་ལྟ་སེམས་ཅན་རྒྱུར་གྱི་རང་དུས་ན། དོན་ཆོས་ཉིད་ལ་མེད་པ་སེམས་པ་ཡིད་ཀྱི་ལས་དང་། བསམ་པ་ལུས་ངག་གིས་བསྡུད་པ་མཐོ་རིས་ངན་སོང་གི་ལས་དང་ལས་སྣང་ལ་སྤྱོད་ཀྱང་། ལས་ཀྱི་དབང་གིས་རིགས་དྲུག་ཏུ་སྣང་བ་ཀུན་འཁྲུལ་བ་གཞི་མེད་སྒྲོ་བཏགས་ཡིན་པ་དཔེར་ན་ཉིང་འཁྲུལ་རྨི་ལམ་གྱི་འཁྲུལ་བ་དང་འདྲ་བའི་རྫུན་པ་ཁོ་ན་ཡིན་ཏེ།↩️  སྡུད་པ་ལས།↩️  བདག་དང་བདག་གི་ཆོས་འདི་ཡང་དག་མིན་སྟོང་སྟེ། །བྱིས་པ་བདག་ཉིད་ཀྱིས་ནི་མཁའ་ལ་མདུད་པ་བོར། ཅེས་གསུངས་སོ།↩️  །སྤངས་རྟོགས་ཡོངས་རྫོགས་དོན་གཉིས་མཐར་ཕྱིན་པའི་ཚུལ་གྱི་བསྟན་པ་ལ།རང་དོན་ཕུན་ཚོགས་ནི་ཆོས་ཀྱི་རང་བཞིན་ཀུན་ཏུ་བཟང་པོ་བདག་མེད་མཆོག་གི་བདག་དམ་པ་ཐོབ་པས་ང་ནི། ཞེས་གསུངས་ཤིང༌།↩️  དེ་ཡང་སངས་རྒྱས་ཀུན་གྱི་ཐོག་མ་ཆོས་སྐུ་སྤྲོས་བྲལ་མངོན་གྱུར་མཐར་ཐུག་ཡིན་ཏེ།↩️  གཟུགས་སྐུ་གཉིས་ཀྱི་འབྱུང་གནས་ཡིན་པའི་ཤེས་བྱ་ཤེས་བྱེད་ལས་འདས་པའི་ཕྱིར་རོ།↩️  །བཅོམ་ལྡན་འདས་ཀྱིས།↩️  སངས་རྒྱས་རྣམས་ནི་ཆོས་ཉིད་ལྟ༑ ༑ཆོས་ཉིད་ཤེས་བྱ་མ་ཡིན་པས། །དེ་ནི་རྣམ་པར་ཤེས་མི་ནུས། ཞེས་གསུངས་པའོ།↩️  །གཞན་དོན་ཕུན་ཚོགས་ནི།↩️  སེམས་ཅན་གྱི་ཕྱོགས་སུ་གཏོགས་པ་འོག་མིན་ལྷའི་གནས་ན་བཞུགས་པའི་རྒྱུ་མཐའི་སེམས་དཔའ་ཆེན་པོ་ནས་ཁམས་གསུམ་གྱི་འགྲོ་བ་དྲུག་གི་སེམས་ཅན་ཐམས་ཅད་ཀྱི་སྣང་ངོར་། རང་བཞིན་སྤྲུལ་པ། འགྲོ་འདུལ་སྤྲུལ་པ། སྣ་ཚོགས་སྤྲུལ་བ་རྣམས་གདུལ་བྱ་དང་མཚམས་པར་སྣང་ནས་འདུལ་བར་མཛད་པའི་ཕྱིར་ན།↩️  སྣང་གཞི་ཆོས་སྐུ་ཐོག་མ་ཡིན་ནོ།↩️  དེ་ལྟའི་ཆོས་སྐུའི་རང་བཞིན་ཆོས་དབྱིངས་གཞན་གྱིས་ཐོབ་ཕྱིར་བྱང་ཆུབ་སེམས་དང་འབྲེལ་བའི་སྨོན་ལམ། ཀུན་ཏུ་བཟང་པོའི་ངེས་དོན་གྱི་སྨོན་ལམ་བཏབས་པའི་རྐྱེན་གྱིས།↩️  སྙིང་རྗེའི་ཡུལ་མཁའ་ཁྱབ་སེམས་ཅན་ཐམས་ཅད་གཅིག་ཀྱང་མ་ལུས་པ་ཤེས་རབ་རྫོགས་བྱང་ལ་དམིགས་པ་དག་པ་གཉིས་ལྡན་གྱི་ཆོས་ཀྱི་དབྱིངས་སུ་འཚང་རྒྱ་བར་ཤོག ཅེས་སོ།↩️  །གསུམ་པ་སྨོན་ལམ་གདབ་ཚུལ་ཕན་ཡོན་བཅས་མཇུག་བསྡུ་བ་ལ་གཉིས་ཏེ།↩️  རྫོགས་རིམ་སྙིང་པོ་མཐོང་བའི་རྣལ་འབྱོར་པས་སྨོན་ལམ་འདེབས་ཚུལ་ཕན་ཡོན་བཅས་བསྟན་པ་དང་།↩️  བསྐྱེད་རིམ་མཆོག་ལ་གནས་པའི་རྣལ་འབྱོར་པས་སྨོན་ལམ་འདེབས་ཚུལ་ཕན་ཡོན་བཅས་བསྟན་པའོ།↩️  
  
  དང་པོ་ནི་ཨ་ཧོ་སོགས་རྐང་པ་ལྔ་ལས།↩️  ཨ་ནི་བསམ་ལས་འདས་ཀྱང་བསམ་པ་ཀུན་གྱི་རྒྱུ་དང་བརྗོད་དུ་མེད་ཀྱང་བརྗོད་པ་ཀུན་གྱི་རྒྱུ་མཚོན་བྱེད།↩️  ཧྭོ་ནི་དེ་ཉིད་ཀྱི་རང་བཞིན་དབྱིངས་རིག་དབྱེར་མེད་མཚོན་བྱེད་ངོ་མཚར་བརྡའི་ཡི་གེས་མཚམས་སྦྱོར་སྤྱིར་བཞག་ཏེ།↩️  ཕྱིན་ཆད་ཀྱི་རྣལ་འབྱོར་བ་སྙིང་རྗེའི་སྟོབས་ཅན་གྱི། སྟོང་ཉིད་འཁྲུལ་པའི་རྣམ་རྟོག་མེད་པའི་རིག་པ་རང་གསལ་མཐོང་ནས།↩️  སྨོན་ལམ་སྲིད་ཞིའི་མཐའ་སྤངས་པའི་སྟོབས་ཅན་འདི་བཏམས་པས་འདི་ཐོས་སེམས་ཅད་ཐམས་ཅད་ཀུན། སྐལ་པ་རབ་སྐྱེ་བ་གཅིག↩️  འབྲིང་གཉིས།↩️  ཐ་མ་གསུམ་ནས་མངོན་སུམ་དུ་ཆོས་ཉིད་ཀུན་བཟང་དབྱེ་བ་མེད་པའི་སར་འཚང་རྒྱ་བར་འགྱུར་བའོ།↩️  
  
  
  །ས་བཅད་གཉིས་པ་ནི་ཉི་ཟླ་སོགས་རྐང་པ་དགུའི་དོན།↩️  དུས་གནད་ཁྱད་པར་ཅན་གྱི་ཚེ། རྣལ་འབྱོར་བ་རང་ཉིད་ཀུན་བཟང་ཡབ་ཡུམ་ནམ་མཁའི་དཀྱིལ་དུ་ཉི་ཟླའི་གདན་སྟེང་བཞུགས་པའི་བསྐྱེད་རིམ་གྱིས། སྨོན་ལམ་འདི་གསལ་དག་སྙན་པར་བརྗོད་ན། ཐོས་ཚད་ཀྱི་སེམས་ཅན་གང་དང་གང་ཡིན། ལུས་སྣང་བའི་གྲོང་ཁྱེར་འདོད་ཁམས། དག་ཕྱེད་སྣང་གི་གྲོང་ཁྱེར་གཟུགས་ཁམས། སེམས་མི་སྣང་བའི་གྲོང་ཁྱེར་གཟུགས་མེད་ཁམས་ཀྱིས་བསྡུས་པ་ཐམས་ཅད་འཁོར་བའི་སྡུག་བསྔལ་རིམ་གྱིས་གྲོལ་ཏེ། མཐར་སངས་རྒྱས་ངེས་པར་ཐོབ་པའི་ས་བོན་རྒྱུད་ལ་འཇོག་པ་ཡིན་ནོ།↩️  །སྨྲས་པ། འཁོར་བར་འཕེན་བྱེད་རྣམ་རྟོག་ཆོས་སྐུར་འདོད་པའི་རྣལ་འབྱོར་ཀླ་ཀློའི་སྡེ།  །རྣམ་དཔྱོད་སྤང་ནས་རྟོག་ཚོགས་བཀག་པའི་མི་རྟོག་རྣལ་འབྱོར་ཧྭ་ཤང་ལུགས། །སོ་སོར་རྟོགས་པས་སྟོང་འཛིན་བསྐྱེད་པའི་རྣལ་འབྱོར་ཉི་ཚེའི་སྟོང་ལྟ་ཅན། །འདི་ཀུན་དམིགས་མེད་ཡེ་ཤེས་སྤྲོས་བྲལ་ཟབ་མོ་སྤངས་ཏེ་བདག་ལྟར་བྱིངས། །རྟོག་ཚོགས་བདག་མེད་མངོན་མཐོ་ཤེས་རབ་ཀྱིས། །སྤྲོས་བྲལ་ཡེ་ཤེས་རྗེན་པ་ངེས་པའི་དོན། །མཐོང་ཤེས་རྟོག་གྲོལ་ལམ་གསང་རིམ་སྐྱེས་གནད། །ཨ་ཏིའི་ཆོས་ལས་སྟོན་གྱིས་གཞན་གྱིས་མིན། །དེ་ལྟའི་ཐེག་རྩེའི་སྨོན་ལམ་ཟབ་མོའི་འགྲེལ། །ངག་དབང་བདེ་ཆེན་ཉིད་ཀྱིས་བསྐུལ་ཇི་བཞིན། །ཞིབ་པར་དཔལ་གྱི་སེང་གེས་་་རྒྱ་རོང་པ་བསྟན་འཛིན་གྲགས་པ་ཡིན།↩️  མཆན།↩️   བྲིས་པའི་དགེས།↩️  །འགྲོ་ཀུན་ཀུན་བཟང་རྒྱལ་སྲིད་ལ་གནས་ཤོག སྤར་འདི་ཐུབ་བསྟན་རྡོ་རྗེ་བྲག་ཏུ་བཞུགས་སོ།། །།ཤུ་བྷཾ།། །།


